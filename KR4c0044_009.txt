# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:14.857782
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0294-009朱文公校昌黎先生文集-卷第九.
<pb:KR4c0044_SBCK_009-1a>¶
朱文公校昌黎先生集卷之九(考異音/釋附)¶
　律詩凡八十五首¶
　　　題楚昭王廟¶
丘墳滿目衣冠盡(墳或/作園)城闕連雲草樹荒猶有國人懷舊德¶
一閒茅屋𥙊昭王¶
　　　𪧐龍宮灘¶
浩浩復湯湯(音商西清詩話魯直云退之裁聽水句尤見工/所謂浩浩湯湯抑更&KR0045;者非諸客裏夜卧飽聞)¶
(此聲安能周旋/妙處如此耶)灘聲抑更&KR0045;奔流疑激電驚浪似浮霜夢覺¶
燈生暈宵殘雨送涼如何連曉語一半是思郷(或作抵是/&KR0003;家郷)¶
　　　义魚招張功曹(或无下/四字)¶
义(集注周官以時藉魚鄭/云以&KR1166;刺泥中取之)魚春岸闊此興在中宵大炬然如¶
晝長船&KR0350;似橋深窺沙可數静搒(音謗進/舡也)水無揺刃下那能¶
脫(刃或/作手)波間或自跳中鱗憐錦碎(憐或/作疑)當目訝珠銷迷火逃¶
<pb:KR4c0044_SBCK_009-1b>¶
翻近驚人去暫遥競多心轉細得雋(音俊左傳/得雋曰克)語時囂潭罄¶
知存寡舷(音舡舷邊/或作船)平覺獲饒交頭疑湊餌駢首𩔖同條濡¶
沫情雖密登門事巳遼(事或/作志)盈車(孫曰孔叢子衛人鈞魚/於河得魚焉其大盈車)欺¶
故事飼犬(上音伺食也孫曰塩鐡論曰彭蠡之濵以/魚飼犬樊曰杜子美黄魚詩脂膏兼飼犬)驗今朝¶
血浪疑猶沸腥風逺更飄蓋江煙&KR0456;羃(莫狄切/深皃)拂棹影寥寥¶
(疑或/作迴)&KR0425;去愁無食龍移懼見燒如棠名旣誤釣渭日徒消文¶
客篤先賦篙工喜盡謡膾成思我友&KR0026;樂憶吾僚自可&KR0162;憂¶
累何須強問鴞(孫曰賈誼鵩賦曰問於子鵩余去/何之楚人命鴞曰鵩不祥鳥也)¶
　　　李貟外&KR0009;紙筆¶
(方云李伯康也伯康以貞元十九年寪郴州刺史/&KR0096;德輿集有墓誌○今按後卷𥙊文獲&KR0083;筆之双)¶
(貿即謂此事投义魚/之短韻亦指前篇也)¶
題是臨池後(韓曰張芝伯英善草書凡家之衣帛必先書而/染練之臨池斈書池水盡黒寸紙不遺韋仲將)¶
(將之/入聖)分從起草(孫曰漢制尚書郎掌/天子制詔起草禁中)餘兎尖針莫並繭淨(韓/曰)¶
<pb:KR4c0044_SBCK_009-2a>¶
(淨準繭紙也羲之製蘭亭乘興而書用&KR0345;繭紙&KR0024;注建中&KR0004;/日本使者興能獻方物興能善書其&KR0083;似繭而澤人莫能識)¶
雪難如莫怪殷勤謝虞卿正著書(樊曰虞卿著虞氏春秋太/史公曰虞卿非窮愁亦不)¶
(能著書以/自見於丗)¶
　　　次同冠峽(冠或作弄/或作巫)¶
今日是何朝天晴物色饒(晴或/作清)落英千尺墮遊絲百丈飄泄¶
乳交巖脉懸流掲浪摽無心思嶺北猿鳥莫相撩¶
　　　笞張十一功曹(唐本有張/署&KR0009;公詩)¶
山淨江空水見沙哀猿啼處兩三家篔簹(云當三音竹名也/祝日選其竹則篔)¶
(簹箖箊韓曰郭璞江賦/桃枝篔簹實繁有叢)競長纖纖笋躑躅閑開豔豔花(閑或/作&KR0004;)¶
未報恩波知死所莫令炎瘴送生涯吟君詩罷看𩀱𩯭斗覺¶
霜毛一半加¶
　　　郴州祈雨¶
乞雨女郎魂炰羞㓗且䌓廟開鼯䑕呌神降越巫言旱氣期¶
<pb:KR4c0044_SBCK_009-2b>¶
銷蕩隂官想駿奔行看五馬入蕭䬃巳隨軒¶
　　　湘中酬張十一功曹¶
休垂絶徼千行淚共泛清湘一葉舟今日嶺猿兼越鳥可憐¶
同聽不知愁¶
　　　郴口又贈二首¶
山作劒攅江寫鏡扁舟斗轉疾於飛廻頭𥬇向張公子終日¶
思歸此日歸¶
雪颭(職琰/切)霜翻看不分(雪或/作雲)雷驚電激語難聞沿涯宛轉到¶
深處何限青天無片雲(涯或/作崖)¶
　　　題木居士¶
火透波穿不計春根如頭面榦如身偶然題作木居士便有¶
無窮求福人¶
寪神詎比溝中斷(孫曰莊子百年之木破爲儀尊/黄而文/之其断在溝中比儀尊於溝中之断則美)¶
<pb:KR4c0044_SBCK_009-3a>¶
(惡有間其/失性一也)遇賞還同㸑下餘(後漢蔡邕呉人有燒桐以㸑者/邕聞火烈之声知其良木因請)¶
(而裁為琴果有美音其尾/猶焦故人名爲焦尾琴云)朽蠧不勝刀鋸力匠人雖巧欲何¶
如¶
　　晚泊江口¶
郡城朝解纜江岸暮依村二女竹上淚孤臣水底䰟𩀱(𩀱)歸¶
蟄燕一一呌羣猿廻首那聞語空㸔别䄂翻(聞或/作能)¶
　　　湘中¶
猿愁魚踊水翻波(踊或/作躍)自古流傳是汨羅(汨音覔在長沙/羅縣故曰汨羅)蘋¶
藻滿盤無處奠空聞漁父叩舷歌(盤或作舡/舷或作舡)¶
　　　别盈上人¶
(方云柳子厚集有/誡盈住衡山中院)¶
山僧愛山出無期俗士牽俗來何時祝融峯下一廻首即是¶
此生長别離¶
<pb:KR4c0044_SBCK_009-3b>¶
　　喜雪獻裴尚書(或无下/四字)¶
𪧐雲寒不卷春雪堕如簁(所宜切孫曰簁下/物竹器或作篩)騁巧先投𨻶潜¶
光半入池(半或/作乱)喜深將䇿試驚宻仰簷窺自下何曽汙増高¶
未斍危(斍或/作見)比心明可燭拂面愛還吹妬舞時飄䄂欺梅併¶
壓枝地空迷界限砌滿接高卑浩蕩乾坤合霏微物象移爲¶
祥矜大熟布澤荷平施(為或作驗布或作市方云以/上句為祥言之布澤為當)巳分年¶
華晚猶憐曙色隨氣嚴當酒換(或作/暖)灑急聽牎知照曜臨&KR0004;¶
日玲瓏滴晚澌(晚或/作曉)聚庭㸔嶽聳掃路見雲披陣𫝑魚麗(音/離)¶
(孫曰左傳鄭人為魚/䴡之陣先偏後伍)逺書文鳥篆(韓曰尚書䟽蒼頡造書觀/於鳥迹因而遂滋則謂之)¶
(字)竒縱&KR0172;羅豔&KR0219;列賀擁熊螭履弊行偏冷門扄卧更羸悲¶
嘶間病馬(或作/鳥)浪走信嬌兒竈靜愁煙絶絲䌓念鬢衰擬塩¶
吟舊句授簡(樊曰謝靈運雪賦曰梁孝王遊於兎園宻雪下/授簡於司馬大夫曰抽子愁思騁子妍詞為我)¶
(賦/之)慕前規捧贈同燕石(孫曰閑子曰宋之愚人得燕石於梧/䑓之東帰而藏之以為宝有客聞而)¶
<pb:KR4c0044_SBCK_009-4a>¶
(&KR0026;之掩口而笑曰此燕石也与瓦/磔不殊公言此者以自喻其詩)多慙失所宜¶
　　春雪¶
㸔雪乗清旦(㸔或/作&KR0026;)無人坐獨謡(坐獨或/作獨坐)拂花輕尚起落地暖¶
&KR0004;銷巳訝陵歌扇(晋王珉侍人/為白團扇&KR0084;)還來伴舞𦝫灑篁留宻節(宻/或)¶
(作/半)著柳送長條入鏡鸞窺沼行天馬(沈存中云杜子美詩红/稲啄餘鸚鵡粒碧梧栖)¶
(老鳯凰枝語相反而意新退之雪詩/入鏡鵉窺沼行天馬渡橋盖倣此体)度橋徧堦憐可掬滿樹¶
戯成揺江浪迎濤日風毛縱獵朝弄閑時細轉爭急忽驚飄¶
城險疑懸布砧寒未擣綃莫愁隂景促夜色自相饒(色或/作月)¶
　　　聞梨花發贈刘師命¶
桃蹊惆悵不能過(蹊或/作溪)紅豔紛(紛)落地多聞道郭西千樹雪¶
欲將君去醉如何¶
　　　春雪閒早梅(閒或/作映)¶
梅將雪共春彩豔不相因逐吹能爭宻排枝巧妬新誰今香¶
<pb:KR4c0044_SBCK_009-4b>¶
滿座獨使淨無塵芳意饒呈瑞寒光𦔳照人玲瓏開巳徧㸃¶
綴坐來頻那是俱疑似須知兩逼眞熒煌&KR0004;亂眼浩蕩忽迷¶
神未許瓊華比從將玉樹親(從將或作將從○孫曰揚雄甘/泉賦翠玉樹之青葱&KR0006;壁馬犀)¶
(之璘/㻞)先期迎獻&KR0010;(韓曰楚詞/献&KR0010;發春)更伴占兹辰(或作/晨)願得長輝映¶
輕㣲敢自珍(微或/作嚴)¶
　　　早春雪中聞鸎(諸本或在/関詠馬之後)¶
朝鸎雪裏新雪樹眼前春帶澁先迎氣侵寒巳報人共矜初¶
聽早誰貴後聞頻暫囀那成曲孤鳴豈及辰風霜徒自保桃¶
李詎相親&KR0009;謝幽棲友辛勤不爲身¶
　　　梨花下贈劉師命¶
(方云蘇魏公云/當録於古詩中)¶
洛陽城外清明節百花寥落梨花發今日相逢瘴海頭共驚¶
爛熳開正月¶
<pb:KR4c0044_SBCK_009-5a>¶
　　　和歸工部送僧¶
(工部歸登也方云約荆/州人詳見劉夢得集)¶
早知皆是自拘囚不學因循到白頭汝旣出家還擾(擾)何人¶
更得死前休(得或/作向)¶
　　　入𨵿詠馬¶
歳老豈能充上駟力微當自慎前程不知何故翻&KR0750;首牽過¶
関門妄一鳴(妄或/作忘)¶
　　　木芙蓉¶
新開寒露叢逺比水閒紅(露方作路閒或/作邊皆非是)𧰟色寧相妬嘉名¶
偶自同採江官渡晩搴木古祠空(方從杭蜀館本官渡作秋/節祠作辝又云閣本作秋)¶
(江官渡晚寒木古祠空洪本校從採江官渡晚搴木古祠空/按古詩有渉江採芙蓉正謂荷花又九&KR0084;搴芙蓉&KR0006;木未則)¶
(謂搴之非其地也此以一花對喻謂將採之江則秋節已晚/將搴之木則古辝所喻爲无益盖詩人強彼弱此意也○今)¶
(按方&KR0003;非是盖此詩言荷花与木芙蓉生不同処而色皆羙/名又同故以採江搴木二事相對言者生処而九&KR0084;者𥙊神)¶
<pb:KR4c0044_SBCK_009-5b>¶
(之辝故曰古祠也如此則此詩從頭至此六句/意皆聮属然嘉祐杭本巳如此非洪意定也)願得勤來看¶
無令便逐風(願得或/作須&KR0134;)¶
　題張十一旅舎三詠¶
　　　榴花¶
五月榴花照眼明枝間時見子&KR0004;成可憐此地無車馬顚倒¶
靑苔落絳英(絳或/作細)¶
　　　井¶
賈誼宅中今始見(孫曰湘水記云賈誼宅中有一井/誼所穿也杜詩長懷賈誼井依然)葛洪山¶
(孫曰葛洪字稚川/其井今在栁州)下昔曽窺寒泉百尺空㸔影正是行人渴¶
死時(渇或/作暍)¶
　　蒲萄¶
新莖未徧半猶枯高架支離倒復扶(復或/作後)若欲滿盤堆馬乳¶
(韓曰蜀本草云蒲萄有紫/白二色又有似馬乳者)莫辤𣷹竹引龍鬚(若或/作君)¶
<pb:KR4c0044_SBCK_009-6a>¶
　　　峽石西泉(西一/作寒)¶
居然鱗介不能容石眼環(環)水一鍾聞&KR0003;旱時求得雨祗疑¶
科斗是蛟龍¶
　　　梁國惠康公主挽&KR0084;¶
(梁或作涼方云考之史當作梁○今按本或有詞/字羊士諤集有梁國惠康公主挽&KR0084;詞二首注云)¶
(時詔令百/官進詩)¶
定謚芳聲逺移封大國新巽宫尊長女台室属良人河漢重¶
泉夜梧桐半樹春(孫曰梧桐半生半死半樹春以/言公主死獨其夫王季友存尓)龍轜(音而/祝曰)¶
(轜䘮車名前漢此似轜車孫曰周礼王后五輅重/翟錫回朱緫厭翟勒靣繢緫厭翟平時所乗車也)非厭翟(上/於)¶
(渉切下丁歴切雉/羽飾車其羽相迫)還輾禁城塵¶
秦地吹簫女湘波鼓瑟妃佩蘭&KR0004;應夢奔月(孫曰淮南子羿/請不死之薬於)¶
(西王母羿妻常娥竊/而奔月是為蟾蜍)竟淪輝(竟或作/競非是)夫族迎䰟去宮官㑹葬¶
歸從今沁園(上七&KR4410;切孫曰沁水公主漢光武皇帝女竇憲/恃女弟為皇后以賤直奪公主園沁者沁水公)¶
<pb:KR4c0044_SBCK_009-6b>¶
(主園/也)草無復更芳菲¶
　　　和崔舎人詠月(崔羣也門/本無此篇)¶
三秋端正月今夜出東溟對日猶分𫝑騰天漸吐靈木高烝¶
逺氣半上霽孤形赫奕當𨇠次虚徐度杳㝠長河晴散霧列¶
𪧐(音/秀)曙分螢浩蕩英華溢瀟踈物象泠(或作/零)池邊臨倒照簷¶
際送横經花樹參差見皐禽断續聆牖光窺寂寞&KR3781;影伴娉¶
婷(上晋丁切下徒寕切祝曰/和色也杜詩赤節引娉婷)幽坐㸔侵户閑吟愛滿庭輝斜¶
通壁練彩碎射沙星清潔雲閒路空涼水上亭淨堪分顧兎¶
(孫曰楚詞厥利維何而顧/兎在腹顧兎月中兎也)細得数飄萍山翠相凝緑林煙共¶
&KR0456;靑過隅驚桂側當午覺輪停属思摛霞錦追歡罄縹缾郡¶
樓何處望隴笛此時聽右掖連台座重門限禁扄風䑓&KR0026;滉¶
(音晃滉/一作洸)瀁&KR1413;砌歩靑熒(音螢選眩/耀青熒)獨有虞庠客無由拾落蓂¶
(孫曰白虎通曰日度得其分則蓂莢生於階間&KR1396;莢者樹名/月一日一莢生十五日畢十六日一莢去三十日畢亦見帝)¶
<pb:KR4c0044_SBCK_009-7a>¶
(王丗/紀)¶
　　　詠雪贈張籍¶
(樊曰此詩自松篁遭挫抑以下語專以譏時相終/以意示張籍曰惟子能諳尓諸人得語哉又曰傳)¶
(示及提孩其有/所譏也審矣)¶
只見縱横落(只或/作祗)寜知逺近來飄颻還自弄歴亂竟誰催座¶
暖銷那怪池清失可猜&KR0638;中&KR0004;蓋底垤處遂成堆(刘貢父云/歐陽永叔)¶
(与江鄰幾論此詩以隨車翻縞帶躍馬散銀盃爲不工而/以拗中&KR0004;蓋底垤処遂成堆為勝且曰未知得韓意否)慢¶
有先居後(慢或/作漫)輕多去却廻度前鋪瓦隴發本積牆隈(發本/或作)¶
(奔/發)穿細時𩀱透乗危忽半摧舞深逢坎井集早值層臺砧練¶
終宜擣階紈未暇裁城寒裝睥睨(城上/女墻)樹凍裹莓苔(裝或作/粧裹或)¶
(作/覆)片(片)勻如翦紛(紛)碎若挼(奴回/切)定非燖鵠鷺其是屑瓊瑰¶
緯繣(上音徽下呼麥切緯繣垂戾/也屈原曰忽緯繣其難遷)觀朝蕚㝠茫矚晚埃當牎¶
&KR0106;&KR1006;(凛)出户即皚(皚五來/切)壓野榮芝菌(壓或/作潤)傾都委貨財娥¶
<pb:KR4c0044_SBCK_009-7b>¶
嬉(䟽&KR0106;娥/䟽游也)華蕩瀁(瀁或/作漾)胥(伍子/胥)怒浪崔嵬磧(七迹/切)迥疑浮地¶
雲平想輾雷隨車翻縞帶逐馬散銀盃萬屋漫汗(上音暪下/音寒大水)¶
(也)合千株照曜開松篁遭挫抑(或作折方云公時以栁間亊/下迁疑&KR0009;意於時宰也○今)¶
(按此詩无&KR0010;月/方&KR0003;恐未必然)糞壤𫉬饒培隔絶門庭遽擠排陛級&KR0138;豈堪¶
禆嶽鎭強欲效鹽梅𨼆匿瑕疵盡包羅委𤨏該誤雞宵呃喔¶
(厄喔二音雞声/也誤或作悟)驚雀暗徘徊浩(浩)過三暮悠(悠)市九垓(風俗/通十)¶
(𫟍曰經十經曰垓囯語天子之田九垓以/食兆民孫曰垓極也九州之極処曰垓)鯨鯢陸死骨玉石¶
火炎&KR0069;厚慮填溟壑高愁㨖(音致刺也/指也至也)斗魁日輪理欲側坤¶
軸壓將頽岸𩔖長蛇攪(岸𩔖或作堰/似攪或作擾)陵猶巨象豗(音&KR0069;/闘也)水官¶
夸傑&KR0219;木氣怯肧(鋪胚切懷/胎一月也)胎著地無由卷連天不易推(他/回)¶
(切)龍魚冷蟄苦虎豹餓號哀巧借奢華便專繩困約災威貪¶
陵布&KR0013;光肯離金罍(離或/作&KR0258;)賞玩&KR0162;他事歌謡放我才狂教詩¶
硉矹(上勒没切下/音兀豪放皃)興與酒陪鰓(蘇來切兀或作杌陪鰓方云/怒張皃字見潘岳射雉賦樊)¶
<pb:KR4c0044_SBCK_009-8a>¶
(李校作/毰毸)惟子能諳耳諸人得語哉𦔳留風作黨勸坐火爲媒¶
雕刻文刀利捜求智網恢莫煩相屬和傳示及提孩¶
　　　酬王二十舎人雪中見&KR0009;¶
(方云王涯爲舎人見王適墓誌本傳畧之今/作仲舒非○今按王二十涯亦見諱行録)¶
三日柴門擁不開階平庭滿白皚(皚平庭或/作庭平)今朝蹋作瓊瑶¶
跡爲有詩從鳯沼來(從或/作仙)¶
　　　送侯喜¶
已作龍鍾後時者&KR0180;於街裏蹋塵埃如今便别長官去直到¶
新年衙日來(長官或作/官長非是)¶
　　　學諸進士作精衛銜石填海¶
(山海經云赤帝之女溺於東海化為寃/禽名曰精衛衘西山木石以填東海)¶
鳥有償寃者終年抱寸誠口衘山石細心望海波平渺(渺)功¶
難見區(區)命巳輕人皆譏造次我獨賞專精豈計休無日惟¶
<pb:KR4c0044_SBCK_009-8b>¶
應盡此生何慙刺客傳不著報讎名¶
　　　奉酬振武胡十二丈大夫¶
(諸本无奉字胡証也傳云河東人元和九年党項/屢擾邉証以儒而勇由諌議大夫選拜振武軍節)¶
(度/使)¶
傾朝共羡寵光頻半&KR0010;遷騰作虎臣戎斾暫停辭社樹(諸本/作弩)¶
(矢前驅煩縣令方从閤本云趙璘因話錄曰胡証建節赴振/武過河中時趙宗儒為帥証時刺称百姓入謁獻詩曰詩書)¶
(入京囯旌節過郷関若用今語亦非胡公敬桑梓之意閣本/多岀於公晚嵗所定○今按方意甚善但其言閤本為晚年)¶
(所定者為/无據耳)里門先下敬郷人横飛玉盞家山曉逺蹀(音牒&KR0604;/蹀行皃)¶
(謂行春也楚詞/衆踕蹀而日進)金珂塞草春自𥬇平王誇膽氣不離文字𩯭¶
毛新¶
　　　奉和庫部盧四兄曹長元日朝廻¶
(盧汀也○洪曰囯史譜云兩省相呼為閣者尚書/丞&KR0048;相呼為曹長&KR0048;中貟外御史&KR0024;遺相呼為院)¶
(長上兼下下不可兼上唯御史相呼為端公然退/之呼庐庫部為曹長張功曹為院長則上下亦通)¶
<pb:KR4c0044_SBCK_009-9a>¶
(称/也)¶
天仗宵嚴建羽旄(建或/作樹)春雲送色曉雞號金爐香動螭頭暗¶
(韓曰唐制起居&KR0048;舎人分侍左右夾香案立直第/一螭首和墨濡筆即&KR0638;処時号螭頭見百官志)玉佩聲來¶
雉尾高(孫曰雉尾扇名天子出則御者持之引於庭上樊曰/唐制人君㪯動必以雉尾扇障面小團雉尾扇四方)¶
(雉尾扇十二/見儀衛志)戎服上趨承北極儒冠列侍映東曹太平時節¶
難身遇(難身或/作身難)郎署何須歎二毛¶
　　　寒食直歸遇雨¶
寒食時㸔度春遊亊巳違風光連日直隂雨半朝歸(朝或/作晴)不¶
見紅毬上(孫曰刘向别録曰/鞠黄帝所造本兵𫝑也/或云起於𢧐囯鞠与毬同紅毬以紅帛爲之)那論¶
綵索飛(孫曰古今藝術圗云北方山戎寒食日用/鞦韆爲戯以習&KR0127;趫者綵索即謂鞦韆)惟將新賜¶
火(孫曰周礼季春/出火即賜火也)向曙著朝衣¶
　　　送李六恊律歸荆南¶
早日羇遊所春風送客歸柳花還漠(漠)江燕正飛(飛)歌舞知¶
<pb:KR4c0044_SBCK_009-9b>¶
誰在賔僚逐使非宋亭池水緑莫忘蹋芳菲¶
　　　題百葉桃花(知制誥/時作)¶
百葉𩀱桃晚更紅窺牎映竹見玲瓏(窺方作帰或作臨/今从嘉祐杭本)應知¶
侍史歸天上(應劭漢官儀曰尚書入直臺&KR0492;中給侍史一人/女侍史二人皆選端正者侍史從至止車門还)¶
(女侍史潔被服執香炉燒薫以从入䑓中給使護衣服/也天上謂内庭公以考功郎中知制誥寓直禁掖故云)故伴¶
仙郎𪧐禁中¶
　　　春雪¶
新年都未有芳華二月&KR0004;驚見草芽白雪却嫌春色晚故穿¶
庭樹作飛花¶
　　　戯題牡丹¶
幸自同開俱𨼆約何須相𠋣闘輕盈陵晨併作新粧面對客¶
偏含不語情𩀱燕無機還拂掠游蜂多思正經營(正方/作近)長年¶
是事皆拋盡今日欄邊暫眼明¶
<pb:KR4c0044_SBCK_009-10a>¶
　　　盆池¶
老翁真箇似童兒汲水埋盆作小池一夜青蛙鳴到曉恰如¶
方口釣魚時(方或作枋方云唐属衛州亘温敗枋頭乃其地/也公此詩与送李愿詩只作方口○今按公盤)¶
(谷詩因及方口燕州則二如皆盤谷旁近之小地名耳盤谷/在孟州済原縣孟州東過懷州乃至衛州而済原又在孟州)¶
(西北四十里則遊盤谷者安得/至衛州之祊頭乎方&KR0003;非是)¶
莫道盆池作不成(洪曰刘貢父云退之古詩高卓至律詩虽/可称善要有不工者老翁真箇似童皃此)¶
(真諧語爲戯耳或云盆池詩有天工如拍岸才/添水數瓶一夜青蛙鳴到曉非意到不能作也)藕梢&KR0004;種巳¶
齊生從仐有雨君須記來聽蕭(蕭)打葉聲(有雨或/作雨灑)¶
瓦沼晨朝水自清小蠱無數不知名忽然分散無蹤影惟有¶
魚皃作隊行(惟方/作為)¶
泥盆淺小詎成池夜半青蛙聖得知(聖或/作听)一聽暗來將伴侣¶
不煩鳴喚闘雄雌¶
池光天影共青(青)拍岸纔添水數缾且待夜深明月去試㸔¶
<pb:KR4c0044_SBCK_009-10b>¶
涵泳幾多星(明或/作乗)¶
　　　芍藥¶
浩態狂香昔未逢紅燈爍爍緑盤籠(紅灯喻花/盤籠喻葉)覺來獨對情¶
驚恐身在仙宫第幾重(情或/作忽)¶
　　　奉和&KR0593;州劉給事使君三堂新題二十一詠¶
(并序或无奉新題三字方云刘伯芻以/元和八年出刺乳州白楽天有制詞)¶
&KR0593;州刺史宅連水池竹林往往爲亭臺島渚目其處爲三堂¶
劉兄自給事中出刺此州在任逾&KR0010;職修人治州中稱無事¶
頗復増飾從子弟而遊其間又作二十一詩以詠其事流行¶
京師文士爭和之余與劉善故亦同作¶
　　　新亭¶
湖上新亭好公來日出&KR0004;水文浮枕簟(文一/作紋)瓦影䕃龜魚¶
　　　流水¶
<pb:KR4c0044_SBCK_009-11a>¶
汩汩(越筆切/又音骨)幾時休從春復到秋只言池未滿池滿強交流¶
(只或/作祇)¶
　　　竹洞¶
竹洞何年有公&KR0004;斫竹開洞門無鎻鑰俗客不曽來¶
　　月臺¶
南館城隂闊東湖水氣多直須臺上㸔始奈月明何¶
　　渚亭¶
自有人知處那無歩往蹤莫教安四壁靣(靣)㸔芙蓉¶
　　　竹溪¶
藹(藹)溪流慢(慢或/作漫)梢(梢)岸篠長(篠或/作竹)穿沙碧簳(古旱/切)淨落水¶
紫苞香¶
　　　北湖¶
聞&KR0003;遊湖棹尋常到此廻應留醒心處凖擬醉時來(凖或作/准俗字)¶
<pb:KR4c0044_SBCK_009-11b>¶
　　　花島¶
蜂蝶去紛(紛)香風隔岸聞欲知花島處水上覔紅雲¶
　　　柳溪¶
柳樹誰人種行(行)夾岸高莫將條繫纜著處有蟬號¶
　　　西山¶
新月迎宵挂晴雲到晚留爲&KR0210;西望眼終是&KR0180;廻頭¶
　　　竹逕¶
無塵從不掃有鳥莫令彈若要𣷹風月應除数百竿¶
　　　荷池¶
風雨秋池上高荷蓋水繁未諳鳴摵(摵)那似卷翻(翻)¶
　　　稲畦¶
罫布畦堪數(罫或作卦布或作圃方云罫博局上方目也字/見選傳奕論○仐按愽局當云棊局桓譚新論)¶
(守邊隅趍作罫/以自生於小地)枝分水莫尋魚肥知巳秀鶴没覺&KR0004;深¶
<pb:KR4c0044_SBCK_009-12a>¶
　　柳巷¶
柳巷還飛絮春餘㡬許時吏人休報亊公作送春詩¶
　　花源(或作/原)¶
源上花&KR0004;發公應日日來丁寜紅與紫慎莫一時開(莫或/作勿)¶
　　　北楼¶
郡楼乗曉上盡日不能㢠晚色將秋至長風送月來¶
　　　鏡潭¶
非鑄復非鎔泓澄忽此逢魚蝦不用避只是照蛟龍¶
　　　孤嶼¶
朝遊孤嶼南暮戯孤嶼北所以孤嶼鳥與公盡相識¶
　　　方橋¶
非閣復非船可居兼可過君欲問方橋方橋如此作(方云白/楽天皮)¶
(日休詩皆自注曰音佐○仐按廣韻作造也將&KR0840;切而荀子/&KR0079;腐出虫魚枯生蠧貪利忘身禍烖乃作及亷范五袴之謡)¶
<pb:KR4c0044_SBCK_009-12b>¶
(皆巳爲此音矣然讀如佐者又將&KR0840;切之訛而丗/俗所用从人从故而切爲將祚者又字之俗作也)¶
　　　梯橋¶
乍似上青㝠&KR0004;疑躡菡蓞自無飛仙骨欲度何由敢¶
　　　月池¶
寒池月下明新月池邊曲若不妬清妍却成相映燭¶
　　遊城南十六首(方云十六詩非一/日作編者𩔖次)¶
　　　賽神¶
白布長衫紫領巾差科未動是閑人麥苗含穟桑生葚共向¶
田頭樂社神¶
　　　題于賔客莊¶
榆莢(古協切榆莢/亦謂之榆錢)車前(上尺遮切陸機云馬舄一名/車前一名當道在牛跡中生)蓋地皮¶
薔薇蘸水筍穿籬馬蹄無入朱門跡縱使春歸可得知¶
　　晩春¶
<pb:KR4c0044_SBCK_009-13a>¶
草樹知春不乆歸(草樹一/作草木)百般紅紫闘芳菲楊花榆莢無才¶
思惟解漫天作雪飛¶
　　　落花¶
巳分將身著地飛那羞踐蹋損光暉無端又&KR0013;春風誤吹落¶
西家不得歸¶
　　　楸樹¶
幾嵗生成爲大樹一朝纒繞困長藤誰人與脫青羅帔㸔&KR0269;¶
高花萬(萬)層¶
幸自枝條能樹立可煩蘿蔓作交加(可或/作何)傍人不解尋根本¶
却道新花勝舊花(傍或/作遊)¶
　　　風折花枝¶
浮𧰟侵天難就㸔清香撲地只遥聞(只或/作可)春風也是多情思¶
故揀䌓枝折贈君(㨂或作折/折或作將)¶
<pb:KR4c0044_SBCK_009-13b>¶
　　　贈同遊¶
(諸本无此篇方云杭蜀本皆/闕惟唐本有之且属在此)¶
喚起牎全曙催歸日未西(洪曰魯直云吾兒時毎哦此詩而/了不觧其意自出峽来吾年五十)¶
(八矣時春曉偶憶此詩方悟之喚起催帰二禽名也古人於/小詩用意精深如此況其大者乎盖其斈問渊源有五石六)¶
(鷁之旨催帰子規也喚起声如人絡絲貟轉清亮偏於春曉/鳴江南謂之春喚&KR0024;注復斎謾録云予甞讀唐顧渚記曰顧)¶
(渚山中有鳥如鸜鵒而色蒼每至正二月作声曰春起也三/四月云春去也採茶人呼為喚春鳥然則喚起之名唐人&KR0003;)¶
(矣豫章不㪯/為証何耶)無心花裏鳥更與盡情啼¶
　　　贈張十八𦔳教¶
喜君眸子重清朗𢹂手城南歴舊遊忽見孟生題竹處相㸔¶
淚落不能收¶
　　　題韋氏莊¶
昔者誰能比今來亊不同寂寞靑草曲散漫白榆風架倒藤¶
全落籬崩竹半空寕須惆悵立翻覆本無窮(須一/作知)¶
<pb:KR4c0044_SBCK_009-14a>¶
　　　晩雨¶
廉纎晚雨不能晴(方从蜀本作晚雨廉懴/於律不諧當从諸本)池岸草間蚯蚓鳴¶
投竿跨馬蹋歸路&KR0138;到城門打鼓聲¶
　　　出城¶
暫出城門蹋青草逺於林下見春山應須韋杜家(家)到祇有¶
今朝一日閑¶
　　　把酒¶
擾(擾)馳名者誰能一日閑我來無伴侣把酒對南山(對或/作謝)¶
　　　嘲少年¶
直把春償酒都將命乞(音/氣)花祗知閑信馬不斍誤隨車¶
　　　楸樹¶
青幢紫蓋立童(童)細雨浮煙作綵籠不得畫師來貌取定知¶
難見一生中(貌或作邈方云此猶少陵貌得山/僧及童子之皃○仐按皃音邈)¶
<pb:KR4c0044_SBCK_009-14b>¶
　　　遣興(遣或/作逺)¶
㫁送一生惟有酒尋思百計不如閑莫憂丗事兼身事須着¶
人間比夢間¶
朱文公校昌&KR0058;先生文集卷之九¶
