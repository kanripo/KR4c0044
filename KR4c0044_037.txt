# -*- mode: mandoku-view -*-
#+TITLE: 別本韓文考異
#+DATE: 2015-09-23 10:18:09
#+PROPERTY: JUAN 37

¶
　　　故金紫光禄大夫檢校尚書左僕射同中書門
　　　　下平¶章事兼汴州刺史充宣武軍節度副大
　　　　使知節度¶事管内支度營田汴宋亳潁等州
　　　　觀察處置等使¶上柱國隴西郡開國公贈太
<pb:KR4c0044_WYG_037-1b>
　　　　傅董公行狀(題中或無/支度二字)¶
　　　曽祖仁琬皇任梁州博士¶
　　　祖大禮皇贈右散騎常侍¶
　　　父伯良皇贈尚書左僕射¶
公諱晉字混成河中虞鄉萬歳里人少以明經上第宣
皇帝¶居原州公在原州宰相以公善為文任翰林之選
聞(選下或有/既以¶字)召見拜秘書省校書郎入翰林為學士三
年出入左右天¶子以為謹愿賜緋魚袋累升為衛尉寺
<pb:KR4c0044_WYG_037-2a>
丞出翰林以疾辭拜<md:KR4c0044_SBCK_037-1b>¶汾州司馬崔圓為揚州詔以公為
圓節度判官攝殿中侍御¶史以軍事如京師朝天子識
之拜殿中侍御史内供奉由殿¶中為侍御史入尚書省
為主客員外郎由主客為祠部郎中¶先皇帝時兵部侍
郎李涵如回紇(下没切古匈/奴也亦作鶻)立可敦詔公¶兼侍御史賜
紫金魚袋為涵判官回紇之人來曰唐之復土¶壃取回
紇力焉約我為市馬既入而歸我賄不足我於使人¶乎
取之(市字絶句方以馬字屬上句而/復出馬字連下文為句非是)涵懼不敢對視公
<pb:KR4c0044_WYG_037-2b>
公¶與之言曰我之復土壃爾信有力焉吾非無馬而與
爾為市¶為賜不既多乎(公與或作公為/與上方無而字)爾之馬嵗至吾
數(所矩/切)皮而¶歸貲邊吏請致詰也(至上方無五字而/無吾字皆非是)天
子念爾有勞故下¶詔禁侵犯(方無/故字)諸戎畏我大國之爾
與也莫敢校焉爾之父¶子寧而畜馬蕃者非我誰使之
於是其衆皆環公拜(是下或/無其字)¶既又相率南面序拜皆兩
舉手曰不敢復有意大國(兩舉或作舉<md:KR4c0044_SBCK_037-2a>¶兩<md:KR4c0044_SBCK_037-2b>¶方云此用莊/子盜跖大怒兩展其足也方)
(無復/字)自回紇歸拜司勲郎中未嘗言回¶紇之事遷祕書
<pb:KR4c0044_WYG_037-3a>
少監歴太府太常二寺亞卿為左金吾衛將¶軍今上即
位以大行皇帝山陵出財賦拜太府卿由太府為¶左散
騎常侍兼御史中丞知臺事三司使選擢才俊有威風¶
始公為金吾未盡一月拜太府(未盡方/作始盡)九日又為中丞
朝夕¶入議事於是宰相請以公為華州刺史拜華州刺
史潼關防¶禦鎮國軍使朱泚之亂加御史大夫詔至于
上所又拜國子¶祭酒兼御史大夫宣慰恒州於是朱滔
自范陽以回紇之師¶助亂人大恐(人下或有心字或/有心字無大字)公
<pb:KR4c0044_WYG_037-3b>
既至恒州恒州即日奉詔¶出兵與滔戰大破走之還至
河中李懐光反上如梁州懐光¶所率皆朔方兵公知其
謀與朱泚合也患之造懐光言曰公¶之功天下無與敵
公之過未有聞于人某至上所言公之情¶上寛明將無
不赦宥焉乃能為朱泚臣乎(與敵上或/有以字)彼為臣<md:KR4c0044_SBCK_037-3a>¶而背其
君茍得志于公何有且公既為太尉矣彼雖寵公何¶有
加此彼不能事君能以臣事公乎公能事彼而有不能
事¶君乎彼知天下之怒朝夕戮死者也故求其同罪而
<pb:KR4c0044_WYG_037-4a>
與之比¶公何所利焉(或無/故字)公之敵彼有餘力不如明告
之絶而起兵¶襲取之清宫而迎天子庶人服而請罪有
司(罪下或/有於字)雖有大¶過猶將揜焉如公則誰敢議語已懐
光拜曰天賜公活懐光¶之命喜且泣公亦泣則又語其
將卒如語懐光者將卒呼曰¶天賜公活吾三軍之命拜
且泣公亦泣故懐光卒不與朱泚¶當是時懐光幾不反
公氣仁語若不能出口及當事乃更疎¶亮捷給其詞忠
其容貌温然故有言于人無不信(下或有/之字)明¶年上復京
<pb:KR4c0044_WYG_037-4b>
師拜左金吾衛大將軍由大金吾為尚書左丞又¶為太
常卿由太常拜門下侍郎平章事在宰相位凡五年所¶
奏于上前者皆二帝三王之道由秦漢以降未嘗言(以/或)
(作/已)退<md:KR4c0044_SBCK_037-3b>¶歸未嘗言所言於上者於人子弟有私問者公曰
宰相所職¶繫天下(句/)天下安危宰相之能與否可見欲
知宰相之能與¶否如此視之其可凡所謀議於上前者
不足道也故其事卒¶不聞(或無復出/天下二字)以疾病辭於上前
者不記退以表辭者八方¶許之(記或/作已)拜禮部尚書制曰
<pb:KR4c0044_WYG_037-5a>
事上盡大臣之節又曰一心奉¶公於是天下知公之有
言於上也初公為宰相時五月朔㑹¶朝天子在位公卿
百執事在廷侍中贊百僚賀中書侍郎平¶章事竇參攝
中書令當傳詔疾作不能事(疾上或有/辭字非是)凡將大¶朝㑹當
事者既受命皆先日習儀于時未有詔公卿相顧公¶逡
巡進北面言曰攝中書令臣某病不能事臣請代某事
於¶是南面宣致詔詞事已復位進退甚詳為禮部四年
拜兵部¶尚書入謝上語問日晏(謝下方有遷字問日/晏三字或作移時)復
<pb:KR4c0044_WYG_037-5b>
有入謝者上¶喜曰董某疾且損矣出語人曰董公且復
相既二日拜東都<md:KR4c0044_SBCK_037-4a>¶留守判東都尚書省事充東都畿汝
州都防禦使兼御史大¶夫仍為兵部尚書(或無/州字)由留守
未盡五月拜檢校尚書左僕¶射同中書門下平章事汴
州刺史宣武軍節度副大使知節¶度事管内支度營田
汴宋亳潁等州觀察處置等使(或無/田字)汴¶州自大歴來多
兵事劉𤣥佐益其師至十萬𤣥佐死子士寧¶代之畋遊
無度其將李萬榮乘其畋也逐之(或無畋遊字無度或/作無幾方¶云考之傳)
<pb:KR4c0044_WYG_037-6a>
(士寧每畋獵數日/方還或本非是)萬榮為節度一年其將韓惟清張彦¶
林作亂求殺萬榮不尅(度下或/有使字)三年萬榮病風昏不知
事其¶子乃復欲為士寧之故監軍使俱文珍與其將鄧
惟恭執之¶歸京師而萬榮死詔未至惟恭權軍事公既
受命遂行劉宗¶經韋𢎞景韓愈實從不以兵衛及鄭州
逆者不至鄭州人為¶公懼或勸公止以待有自汴州出
者言於公曰不可入公不¶對遂行宿圃田(榮陽西圃/田澤是也)明
日食中牟逆者至宿八角明日<md:KR4c0044_SBCK_037-4b>¶惟恭及諸將至遂逆以
<pb:KR4c0044_WYG_037-6b>
入(者下或有至字/非是以或作與)及郛三軍緣道讙¶聲庶人壯者呼老
者泣婦人啼遂入以居初𤣥佐死吳湊代¶之(或無/初字)及鞏
聞亂歸士寧萬榮皆自為而後命軍士將以為¶常故惟
恭亦有志以公之速也不及謀遂出逆既而私其人¶觀
公之所為以告曰公無為惟恭喜知公之無害已也委
心¶焉進見公者退皆曰公仁人也聞公言者皆曰公仁
人也環¶以相告故大和初𤣥佐遇軍士厚士寧懼復加
厚焉至萬榮¶如士寧志(懼下方有不字云士寧懼其無/以繼也若去不字則下文皆衍)○
<pb:KR4c0044_WYG_037-7a>
(今按士寧萬榮專命竊據故懼士¶卒之圖已而後加/厚焉尋上下文未見其惜費而薄之之意也况以下文)
(又加厚每加厚推之不/字之衍甚切方説誤矣)¶及韓張亂又加厚以懐之至于
惟恭每加厚焉故士卒驕不¶能禦則置腹心之士幕於
公庭廡下挾弓執劍以須日出而¶入前者去日入而出
後者至寒暑時至則加勞賜酒肉(故士下或¶有/寧字非是)公至之
明日皆罷之貞元十二年七月也(明日二字方/作時非<md:KR4c0044_SBCK_037-5a>¶是)八月上
命汝州刺史陸長源為御史大夫行軍司馬楊凝¶自左
司郎中為檢校吏部郎中觀察判官杜倫自前殿中侍
<pb:KR4c0044_WYG_037-7b>
御史為檢校工部員外郎節度判官孟叔度自殿中侍
御史¶為檢校金部員外郎支度營田判官職事脩人俗
化嘉禾生¶白鵲集蒼烏來巢嘉瓜同蔕聨實(事下或有/既字俗或)
(作民蒼烏方云舊本多作蒼鳥/¶家語蒼鳥鴈也瑞應圖有蒼也)四方至者歸以告其帥
小大威懐有所疑輒¶使來問有交惡者公與平之累請
朝不許及有疾又請之且¶曰人心易動軍旅多虞及臣
之生計不先定至于他日事或¶難期猶不許十五年二
月三日薨于位上三日罷朝贈太傅¶使吏部員外郎楊
<pb:KR4c0044_WYG_037-8a>
於陵來祭弔其子贈布帛米有加公之將¶薨也命其子
三日斂既斂而行於行之四日汴州亂故君子¶以公為
知人(或無既斂二/字知或作智)公之薨也汴州人歌之曰濁流洋¶洋
有闢其郛闐道嚾呼公來之初今公之歸公在喪車又
歌<md:KR4c0044_SBCK_037-5b>¶曰公既來止東人以完今公没矣人誰與安(人誰或/作其誰)○
(今按外集/作¶其非是)始公為華州亦有惠愛人思之公居處恭
無妾媵不飲¶酒不謟笑好惡無所偏與人交泊如也未
嘗言兵有問者曰¶吾志於教化享年七十六階累升為
<pb:KR4c0044_WYG_037-8b>
金紫光禄大夫勲累升¶為上柱國爵累升為隴西郡開
國公娶南陽張氏夫人後娶¶京兆韋氏夫人皆先公終
四子全道溪全素澥全道全素皆¶上所賜名全道為祕
書省著作郎溪為祕書省祕書郎全素¶為大理評事澥
為太常寺太祝皆善士有學行(諸本溪作全湲澥作全/澥¶方云考世系表董溪)
(志溪澥皆無全字盖全道全素出/於賜名也或無為大理評事五字)謹具歴官行事¶狀伏
請牒考功并牒太常議所謚牒史館請垂編録(或無/伏字)謹¶
狀(或作/狀上)
<pb:KR4c0044_WYG_037-9a>
　　　貞元十五年五月十八日故吏前汴宋亳潁等
　　　　州觀¶察推官將仕郎試祕書省校書郎韓愈
　　　　狀<md:KR4c0044_SBCK_037-6a>¶　　　與汝州盧郎中論薦侯喜狀¶
　　　　(方無薦字云盧虔也喜/嘗為虔作復黄陂記)¶
　　進士侯喜¶
右其人為文甚古立志甚堅行止取捨有士君子之操
家貧¶親老無援於朝在舉塲十餘年竟無知遇(或無/知字)愈
<pb:KR4c0044_WYG_037-9b>
常慕其才¶而恨其屈與之還往嵗月已多嘗欲薦之於
主司言之于上¶位名卑官賤其路無由觀其所為文未
嘗不揜巻長歎(主司或作¶有/司長或作而)去年愈從調選本欲攜持
同行適遇其人自有家事¶迍邅(上音屯/下音鱣)坎軻又廢一年
(事或/作難)及春末自京還怪其久絶¶消息五月初至此自言
為閣下所知辭氣激揚面有矜色曰¶侯喜死不恨矣喜
辭親入關羇旅道路見王公數百未嘗有¶如盧公之知
我也(王公下或有大人/字或有貴人字)比者分將委棄泥塗老¶死草野
<pb:KR4c0044_WYG_037-10a>
今胷中之氣勃勃然復有仕進之路矣愈感其言賀<md:KR4c0044_SBCK_037-6b>¶之
以酒謂之曰盧公天下之賢刺史也未聞有所推引盖
難¶其人而重其事今子欝為選首其言死不恨固宜也
古所謂¶知已者正如此耳身在貧賤為天下所不知獨
見遇於大賢¶乃可貴耳若自有名聲又託形勢此乃市
道之事又何足貴¶乎子之遇知于盧公真所謂知已者
也士之修身立節而竟¶不遇知已前古以來不可勝數
或日接膝而不相知或異世¶而相慕以其遭逢之難故
<pb:KR4c0044_WYG_037-10b>
曰士為知已者死不其然乎不其¶然乎(或無復出四字/不其或作其不)
閣下既已知侯生而愈復以侯生言於¶閣下者非為侯
生謀也感知已之難遇大閣下之徳而憐侯¶生之心故
因其行而獻於左右焉謹狀¶
　　　論今年權停舉選狀¶
右臣伏見今月十日勅今年諸色舉選宜權停者道路
相傳¶皆云以嵗之旱陛下憐憫京師之人慮其乏食故
權停舉選<md:KR4c0044_SBCK_037-7a>¶以絶其來者所以省費而足食也臣伏思之
<pb:KR4c0044_WYG_037-11a>
竊以為十口之¶家益之以一二人於食未有所費今京
師之人不啻百萬都¶計舉者不過五七千人并其僮僕
畜馬不當京師百萬分之¶一以十口之家計之誠未為
有所損益(分上或/無萬字)又今年雖旱¶去嵗大豐商賈之家必
有儲蓄舉選者皆齎持資用以有易¶無未見其弊今若
暫停舉選或恐所害實深一則逺近驚惶¶二則人士失
業臣聞古之求雨之詞(樊曰春秋威五年公羊/傳曰大雩者何云云)¶曰人失
職歟然則人之失職足以致旱今縁旱而停舉選是¶使
<pb:KR4c0044_WYG_037-11b>
人失職而召災也臣又聞君者陽也臣者隂也獨陽為
旱¶獨隂為水今者陛下聖明在上雖堯舜無以加之而
羣臣之¶賢不及于古又不能盡心於國與陛下同心助
陛下為理有¶君無臣是以乆旱以臣之愚以為宜求純
信之士骨鯁之臣¶憂國如家忘身奉上者超其爵位置
在左右如殷髙宗之用<md:KR4c0044_SBCK_037-7b>¶傅說周文王之舉太公齊桓公
之拔寗戚漢武帝之取公孫¶𢎞清閑之餘時賜召問必
能輔宣王化銷殄旱災(公孫或無公字/王化¶方作主化)臣雖非朝官月
<pb:KR4c0044_WYG_037-12a>
受俸錢嵗受禄粟茍有所知不敢不言¶謹詣光順門奉
狀以聞伏聴聖㫖¶
　　　御史臺上論天旱人饑狀¶
　　　　(韓曰公既上此疏專政者惡之十二/月奏貶連州陽山縣令具神道碑)¶
右臣伏以今年已來京畿諸縣夏逢亢旱秋又早霜田
種所¶收十不存一陛下恩踰慈母仁過春陽租賦之間
例皆蠲免¶所徴至少所放至多上恩雖𢎞下困猶甚至
聞有棄子逐妻¶以求口食折屋伐樹以納稅錢寒餒道
<pb:KR4c0044_WYG_037-12b>
途斃踣(蒲北切又四/豆切僵尸也)¶溝壑有者皆已輸納無者徒被追
徴臣愚以為此皆羣臣之¶所未言陛下之所未知者也
臣竊見陛下憐念黎元同于赤¶子至或犯法當戮猶且
寛而宥之况此無辜之人豈有知而<md:KR4c0044_SBCK_037-8a>¶不救又京師者四
方之腹心國家之根本其百姓實宜倍加¶憂恤今瑞雪
頻降來年必豐急之則得少而人傷緩之則事¶存而利
逺伏乞特勅京兆府應今年税錢及草粟等在百姓¶腹
内徴未得者並且停徴容至來年蠶麥庶得少有存立
<pb:KR4c0044_WYG_037-13a>
(腹或¶作復方云徳宗十四年詔諸道州府應貞元八年/至十一年兩税及𣙜酒錢在百姓腹内者並除放○今)
(按腹内謂應納¶而未納者嘗見國初/時官文書元有此語如今言名下也)臣至陋至愚無所
知識(或無/知字)受¶恩思效有言輒言無任懇欵慙懼之至謹
録奏聞謹奏¶
　　　請復國子監生徒狀¶
國子監應三館(祝曰國子館太/學館四門館)學生等凖六典(孫曰唐/六典三)
(十巻開元¶十年起居舍人陸堅被詔撰𤣥宗手冩六條/曰理典教典禮典政典刑典事典至二十六年書成)
國子館學¶生三百人皆取文武三品已上及國公子孫
<pb:KR4c0044_WYG_037-13b>
從三品已上曽¶孫補充(已或作/以下同)太學館學生五百人皆
取五品已上及郡縣¶公子孫從三品已上曽孫補充(或/無)
(從/字)四門館學生五百人皆<md:KR4c0044_SBCK_037-8b>¶取七品已上及侯伯子男子
補充¶
右國家典章崇重庠序近日趨競未復本源至使公卿
子孫¶恥遊太學工商凡冗或處上庠今聖道大明儒風
復振恐須¶革正以贊鴻猷今請國子館並依六典其太
學館量許取長¶參官八品已上子弟充其四門館亦量
<pb:KR4c0044_WYG_037-14a>
許取無資廕有才業¶人充如有資廕不補學生應舉者
請禮部不在收試限其新¶補人有冒廕者請牒送法司
科罪縁今年舉期已近伏請去¶上都五百里内特許非
時收補其五百里外且任鄉貢至來¶年春一時收補其
廚粮度支先給二百七十四人今請凖新¶補人數量加
支給謹具如前伏聴處分¶
　　　唐故贈絳州刺史馬府君行狀¶
君諱某字某(諱某或/作諱彚)其先為嬴姓當周之衰處晉為趙
<pb:KR4c0044_WYG_037-14b>
氏晉¶亡而趙氏為諸侯其後益大與齊楚韓魏燕為六
國俱稱王<md:KR4c0044_SBCK_037-9a>¶其别子趙奢當趙時破秦軍閼與(閼與/地名)有功
號馬服君子孫¶由是以馬為氏(方無/時字)梁有安州刺史侍
中贈太尉岫岫生喬¶卿任襄州主簿國亂去官不仕喬
卿生君才隋末為葪令燕¶王藝師之以有幽都之衆(葪/或)
(作蒯苦/懐切)武徳初朝京師拜武侯¶大將軍封南陽郡公卒
葬大梁新里趙郡李華刻碑頌之君¶才生珉為玉鈴衛
倉曹參軍事贈尚書左僕射生季龍為嵐¶州刺史贈司
<pb:KR4c0044_WYG_037-15a>
空清河崔元翰銘其徳于碑在新里司空生燧¶為司徒
侍中北平王贈太傅謚莊武莊武之勲勞在䇿書君¶其
長子也少舉明經司徒公作藩太原授河南府參軍建
中¶四年司徒公使將武人子弟才力之士三百人朝行
在扞衛¶獻御服用物弓甲煮器幄幕奔走危難上嘉其
勤超拜太常¶丞賜章服遷少府少監太僕少卿(嘉方/作喜)司
徒公之薨也刺臂¶出血書佛經千餘言期以報徳廬墓
側植松栢終喪又拜太<md:KR4c0044_SBCK_037-9b>¶僕少卿疾病一年貞元十八年
<pb:KR4c0044_WYG_037-15b>
七月二十五日終于家凡年¶四十有五(七或/作十)其弟少府
監暢上印綬求追贈贈絳州刺史¶布帛百匹君在家行
孝友待賔客朋友有信義其守官恭慎¶舉職其朝獻奉
父命不避難其居喪有過人行初司徒公娶¶河南元氏
封潁川郡夫人贈許國薨少府始孩顧¶託以其姪為繼
室是為陳國夫人陳國無子愛君與少府如¶已生其薨
也君與少府喪之猶實生已親負土封其墓(陳國無子/¶或作夫人)
(無/子)夫人滎陽鄭氏王屋縣令况之女有賢行侍君疾逾
<pb:KR4c0044_WYG_037-16a>
年不下堂食菜飲水藥物必自擇將進輒先嘗方書本
草恒¶置左右子男二人赦前左衛倉曹參軍敭(音/羊)右清
道率府胄¶曹參軍女子一人在室雖皆幼侍疾居喪如
成人愈既世通¶家詳聞其世系事業今葬有期日從少
府請掇其大者為行¶狀托立言之君子而圖其不朽焉<md:KR4c0044_SBCK_037-10a>¶　　　復讎狀¶
　　　　(蜀本此狀首云元和六年九月富平縣人梁/悦為父報仇殺人自投縣請罪勅復仇殺人)
　　　　(固有彛典¶以其申寃請罪視死如歸自詣公/門發於天性志在狥節本無求生寧失不經)
<pb:KR4c0044_WYG_037-16b>
　　　　(特從減死且决杖一¶百配流循州於是史官/職方員外郎韓愈獻議云云方云公於時未)
　　　　(為史官也此後人以史文/増入¶閣本舊本皆無之)¶
右伏奉今月五日勅復讎據禮經則義不同天徴法令
則殺¶人者死禮法二事皆王教之端有此異同必資論
辯宜令都¶省集議聞奏者(端上或/有大字)朝議郎行尚書職方
員外郎上騎都¶尉韓愈議曰伏以子復父讎見於春秋
見於禮記又見周官¶又見諸子史不可勝數未有非而
罪之者也最宜詳於律而¶律無其條非闕文也盖以為
<pb:KR4c0044_WYG_037-17a>
不許復讎則傷孝子之心而乖¶先王之訓許復讎則人
將倚法專殺無以禁止其端矣(律無下方/¶有有字)夫律雖本於
聖人然執而行之者有司也經之所明者<md:KR4c0044_SBCK_037-10b>¶制有司者也
丁寧其義於經而深没其文於律者其意將使¶法吏一
斷於法而經術之士得引經而議也(將方/作特)周官曰凡¶殺
人而義者令勿讎讎之則死義宜也明殺人而不得其
宜¶者子得復讎也此百姓之相讎者也公羊傳曰父不
受誅子¶復讎可也不受誅者罪不當誅也誅者上施於
<pb:KR4c0044_WYG_037-17b>
下之辭非百¶姓之相殺者也(殺下方/無者字)又周官曰凡報仇
讎者告於士殺之¶無罪言將復讎必先言於官則無罪
也今陛下垂意典章思立定制惜有司之守憐孝子之
心示不自專訪議羣下臣愚以為復讎之名雖同而其
事各異或百姓相讎如周官所稱可議于今者或為官
所誅如公羊所稱不可行於今者(為官下或/有吏字)又周官所
稱將復讎先告于士則無罪者若孤稚羸(倫為/切)弱抱微
志而伺敵人之便恐不能自言於官未可以為斷于今
<pb:KR4c0044_WYG_037-18a>
也然則殺之與赦不可一例宜定其制曰凡有復父讎
者事發具其事申尚書省尚書省集議奏聞(或無有字/申或作由)
(下二字○今按此合有由字但下/字當作申又或是上字耳更詳之)酌其宜而處之則經
律無失其指矣(一無/律字)謹議
　　　錢重物輕狀(以舊記考乃/長慶元年作)
右臣伏凖御史臺牒凖中書門下帖奉進止錢重物輕
為弊頗甚(帖或/作牒)詳求適變可以便人所貴緡貨通行里
閭寛息宜令百寮隨所見作利害狀者臣愚以為錢重
<pb:KR4c0044_WYG_037-18b>
物輕救之之法有四一曰在物土貢夫五榖布帛農人
之所能出也工人之所能為也人不能鑄錢而使之賣
布帛榖米以輸錢於官是以物愈賤而錢愈貴也(而錢/或無)
(而/字)今使出布之鄉租賦悉以布出綿絲百貨之鄉租賦
悉以綿絲百貨去京百里悉出草三百里以粟五百里
之内及河渭可漕入(上在到/切水運)願以草粟租賦悉以聴之
則人益農錢益輕榖米布帛益重(草粟下或有米/字農或作豐)二曰
在塞其隙無使之洩禁人無得以銅為器皿(或無/皿字)禁鑄
<pb:KR4c0044_WYG_037-19a>
銅為浮屠佛像鐘磬者蓄銅過若千斤者鑄錢以為他
物者皆罪死不赦禁錢不得出五嶺(下或有復/出五嶺字)買賣一
以銀盜以錢出嶺及違令以買¶賣者皆坐死五嶺舊錢
聴人載出如此則錢必輕矣三曰更¶其文貴之使一當
五而新舊兼用之凡鑄錢千其費亦千今¶鑄一而得五
是費錢千而得錢五千可立多也四曰扶其病¶使法必
立凡法始立必有病今使人各輸其土物以¶為租賦則
州縣無見錢州縣無見錢而榖米布帛未重則用¶不足
<pb:KR4c0044_WYG_037-19b>
而官吏之禄俸月減其舊三之一各置鑄錢使新錢一<md:KR4c0044_SBCK_037-11a>¶當五者以給之輕重平乃止四法用錢必輕榖米布帛
必重¶百姓必均矣謹録奏聞伏聴勅㫖謹奏¶
　
　
　
　
　别本韓文考異巻三十七¶
<md:KR4c0044_SBCK_038-1a>¶
<pb:KR4c0044_WYG_038-1a>
欽定四庫全書
　别本韓文考異巻三十八
　　　　　¶　　　　　　宋　王伯大　重編
　
