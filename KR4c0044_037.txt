# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:16.071948
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB04n0294-037朱文公校昌黎先生文集-卷第三十七.
<pb:KR4c0044_SBCK_037-1a>¶
朱文公校昌&KR0058;先生集卷之三十七(考異音/釋附)¶
　　行&KR0250;　&KR0250;¶
　　　故金紫光禄大夫檢校尚書左僕射同中書門下平¶
　　　　章事兼汴州刺史充宣武軍節度副大使知節度¶
　　　　事管内支度營田汴宋亳潁等州顴察處置等使¶
　　　　上柱國隴西郡開國公贈太𫝊董公行狀(題中或无/支度二字)¶
　　　曽祖仁琬皇任梁州博士¶
　　　祖大禮皇贈右散騎常侍¶
　　　父伯良皇贈尚書左僕射¶
公諱𣈆字混成河中虞郷萬歳里人少以明經上第宣皇帝¶
居原州公在原州宰相以公善爲文任翰林之選聞(選下或/有旣以)¶
(字)召見拜祕書省校書郞入翰林爲斈士三年出入左右天¶
子以爲謹愿賜緋魚袋累升爲衛尉寺丞出翰林以疾辭拜¶
<pb:KR4c0044_SBCK_037-1b>¶
汾州司馬崔圎爲揚州詔以公爲圎節度判官攝殿中侍御¶
史以軍事如京師朝天子識之拜殿中侍御史内供奉由殿¶
中爲侍御史入尚書省爲主客貟外郎由主客爲祠部郎中¶
先皇帝時兵部侍郎李涵如囬紇(下没切古匈/奴也亦作鶻)立可敦詔公¶
兼侍御史賜紫金魚袋爲涵判官囬紇之人來曰唐之復土¶
壃取囬紇力焉約我爲市馬旣入而歸我賄不足我於使人¶
乎取之(市字絶句方以馬字属上句而/復出馬字連下支爲句非是)涵懼不敢對視公公¶
與之言曰我之復土壃爾信有力焉吾非無馬而與爾爲市¶
爲賜不旣多乎(公与或作公爲/与上方无而字)爾之馬歳至吾數(所矩/切)皮而¶
歸資邉吏請致詰也(至上方有五字而/无吾字皆非是)天子念爾有勞故下¶
詔禁侵犯(方无/故字)諸戎畏我大國之爾與也莫敢校焉爾之父¶
子寧而畜馬蕃者非我誰使之於是其衆皆環公拜(是下或/無其字)¶
旣又相率南面序拜皆兩㪯手曰不敢復有意大國(兩㪯或/作㪯兩)¶
<pb:KR4c0044_SBCK_037-2a>¶
汾州司馬崔圎爲揚州詔以公爲圎節度判官攝殿中侍御¶
史以軍事如京師朝天子識之拜殿中侍御史内供奉由殿¶
中爲侍御史入尚書省爲主客貟外郎由主客爲祠部郎中¶
先皇帝時兵部侍郎李涵如囬紇(下没切古匈/奴也亦作鶻)立可敦詔公¶
兼侍御史賜紫金魚袋爲涵判官囬紇之人來曰唐之復土¶
壃取囬紇力焉約我爲市馬旣入而歸我賄不足我於使人¶
乎取之(市字絶句方以馬字属上句而/復出馬字連下支爲句非是)涵懼不敢對視公公¶
與之言曰我之復土壃爾信有力焉吾非無馬而與爾爲市¶
爲賜不旣多乎(公与或作公爲/与上方无而字)爾之馬歳至吾數(所矩/切)皮而¶
歸資邉吏請致詰也(至上方有五字而/无吾字皆非是)天子念爾有勞故下¶
詔禁侵犯(方无/故字)諸戎畏我大國之爾與也莫敢校焉爾之父¶
子寧而畜馬蕃者非我誰使之於是其衆皆環公拜(是下或/無其字)¶
旣又相率南面序拜皆兩㪯手曰不敢復有意大國(兩㪯或/作㪯兩)¶
<pb:KR4c0044_SBCK_037-2b>¶
(方云此用莊子盗跖大怒/兩展其足也方無復字)自廽紇歸拜司勲郎中未嘗言廽¶
紇之事遷秘書少監歷太府太常二寺亞卿爲左金吾衛將¶
軍今上即位以大行皇帝山陵出財賦拜太府卿由太府爲¶
左散&KR0016;常侍兼御史中丞知臺事三司使選擢才俊有威風¶
始公爲金吾未盡一月拜太府(未尽方/作始尽)九日又爲中丞朝夕¶
入議事於是宰相請以公爲華州刺史拜華州刺史潼関防¶
禦鎭國軍使朱泚之亂加御史大夫詔至于上所又拜國子¶
𥙊酒兼御史大夫宣慰&KR0106;州於是朱滔自范陽以回紇之師¶
助亂人大恐(人下或有心字或/有心字無大字)公旣至&KR0106;州&KR0106;州即日奉詔¶
出兵與滔戰大破走之還至河中李懷光反上如梁州懷光¶
所率皆朔方兵公知其謀與朱泚合也患之造懷光言曰公¶
之功天下無與敵公之過未有聞於人某至上所言公之情¶
上寛明將無不赦宥焉乃能爲朱泚臣乎(与敵上或/有以字)彼爲臣¶
<pb:KR4c0044_SBCK_037-3a>¶
而背其君苟得志於公何有且公旣爲太尉矣彼雖寵公何¶
以加此彼不能事君能以臣事公乎公能事彼而有不能事¶
君乎彼知天下之怒朝夕戮死者也故求其同罪而與之北¶
公何所利焉(或无/故字)公之敵彼有餘力不如明告之絶而起兵¶
襲取之清宫而迎天子庶人服而請罪有司(罪下或/有於字)雖有大¶
過猶將揜焉如公則誰敢議語巳懷光拜曰天賜公活懷光¶
之命喜且泣公亦泣則又語其將卒如語懷光者將卒呼曰¶
天賜公活吾三軍之命拜且泣公亦泣故懷光卒不與朱泚¶
當是時懷光幾不反公氣仁語&KR0002;不能出口及當事乃更踈¶
亮捷給其詞忠其容貌温然故有言於人無不信(下或有/之字)明¶
年上復京師拜左金吾衛大將軍由大金吾爲尚書左丞又¶
爲太常卿由太常拜門下侍郎平章事在宰相位凡五年所¶
奏於上前者皆二帝三王之道由秦漢以降未嘗言(以或/作巳)退¶
<pb:KR4c0044_SBCK_037-3b>¶
歸未嘗言所言於上者於人子弟有私問者公曰宰相所職¶
繫天下(句)天下安危宰相之能與否可見欲知宰相之能與¶
否如此視之其可凡所謀議於上前者不足道也故其事卒¶
不聞(或无復出/天下二字)以疾病辭於上前者不記退以表辭者八方¶
許之(記或/作巳)拜禮部尚書制曰事上盡大臣之節又曰一心奉¶
公於是天下知公之有言於上也&KR0004;公爲宰相時五月朔㑹¶
朝天子在位公卿百執事在廷侍中賛百僚賀中書侍郎平¶
章事竇參攝中書令當傳詔疾作不能事(疾上或有/辝字非是)凡將大¶
朝㑹當事者旣受命皆先日習儀于時未有詔公卿相顧公¶
逡巡進北面言曰攝中書令臣某病不能事臣請代某事於¶
是南面宣𦤺詔詞事巳復位進退甚詳爲禮部四年拜兵部¶
尚書入謝上語問日晏(謝下方有迁字問日/晏三字或作移時)復有入謝者上¶
喜曰董某疾且損矣出語人曰董公且復相旣二日拜東都¶
<pb:KR4c0044_SBCK_037-4a>¶
留守判東都尚書省事充東都畿汝州都防禦使兼御史大¶
夫仍爲兵部尚書(或无/州字)由留守未盡五月拜檢校尚書左僕¶
射同中書門下平章事汴州刺史宣武軍節度副大使知節¶
度事管内支度營田汴宋毫頴等州觀察處置等使(或无/田字)汴¶
州自大曆來多兵事劉玄佐益其師至十萬玄佐死子士寧¶
代之畋遊無度其將李萬榮乗其畋也逐之(或无畋遊字无/度或作无幾方)¶
(云考之傳士寕每畋獵/数日方還或本非是)萬榮爲節度一年其將韓惟清張彦¶
林作亂求殺萬榮不尅(度下或/有使字)三年萬榮病風昏不知事其¶
子乃復欲爲士寧之故&KR0101;軍使俱文珍與其將鄧惟恭執之¶
歸京師而萬榮死詔未至惟恭&KR0096;軍事公旣受命遂行劉宗¶
經韋弘景韓愈實從不以兵衛及鄭州逆者不至鄭州人爲¶
公懼或勸公止以待有自汴州出者言於公曰不可入公不¶
對遂行𪧐圃田(榮陽西圃/田澤是也)明日食中牟逆者至𪧐八角明日¶
<pb:KR4c0044_SBCK_037-4b>¶
惟恭及諸將至遂逆以入(者下或有至字/非是以或作与)及郛三軍縁道讙¶
聲庶人壯者呼老者泣婦人啼遂入以居&KR0004;玄佐死呉湊代¶
之(或无/&KR0004;字)及鞏聞亂歸士寧萬榮皆自爲而後命軍士將以爲¶
常故惟恭亦有志以公之速也不及謀遂出逆旣而私其人¶
觀公之所爲以告曰公無爲惟恭喜知公之無害巳也委心¶
焉進見公者退皆曰公仁人也聞公言者皆曰公仁人也環¶
以相告故大和&KR0004;玄佐遇軍士厚士寧懼復加厚焉至萬榮¶
如士寜志(懼下方有不字云士寕懼其无以継也&KR0002;方不字/則下文皆&KR0283;○今按士寕万榮專命竊據故懼士)¶
(卒之圖巳而復加厚焉尋上下文未見其措費而薄之之意/也况以下文又加厚每加厚推之不字之衍甚明方説誤矣)¶
及韓張亂又加厚以懷之至于惟恭毎加厚焉故士卒驕不¶
能禦則置腹心之士幕於公庭廡下挾弓執劒以須日出而¶
入前者去日入而出後者至寒暑時至則加勞賜酒肉(故士/下或)¶
(有寕字/非是)公至之明日皆罷之貞元十二年七月也(明日二字/方作時非)¶
<pb:KR4c0044_SBCK_037-5a>¶
(是)八月上命汝州刺史陸長源爲御史大夫行軍司馬楊疑¶
自左司郎中爲檢校吏部郎中觀察判官杜倫自前殿中侍¶
御史爲檢校工部貟外郎節度判官孟叔度自殿中侍御史¶
爲檢校金部貟外郎支度營田判官職事脩人俗化嘉禾生¶
白鵲集蒼烏來巢嘉瓜同蔕聮實(亊下或有既字俗或作民/蒼烏方云舊本多作蒼鳥)¶
(家語蒼鳥鴈也/瑞&KR0063;圖有蒼)四方至者歸以告其帥小大威懷有所疑輒¶
使來問有交惡者公與平之累請朝不許及有疾又請之且¶
曰人心易動軍旅多虞及臣之生計不先定至于他日事或¶
難期猶不許十五年二月三日薨于位上三日罷朝贈太傅¶
使吏部貟外郎楊於陵來𥙊弔其子贈布帛米有加公之將¶
薨也命其子三日歛旣歛而行於行之四日汴州亂故君子¶
以公爲知人(或无旣歛二/字知或作智)公之薨也汴州人歌之曰濁流洋¶
洋有闢其郛闐道讙呼公來之&KR0004;今公之歸公在䘮車又歌¶
<pb:KR4c0044_SBCK_037-5b>¶
曰公旣來止東人以完今公殁矣人誰與安(人誰或作其誰/○仐按外集作)¶
(其非/是)始公爲華州亦有惠愛人思之公居處恭無妾媵不飲¶
酒不謟𥬇好悪無所偏與人交泊如也未嘗言兵有問者曰¶
吾志於教化享年七十六階累升爲金紫光禄大夫勲累升¶
爲上柱國爵累升爲隴西郡開國公娶南陽張氏夫人後娶¶
京兆韋氏夫人皆先公終四子全道溪全素澥全道全素皆¶
上所賜名全道爲秘書省著作郎溪爲秘書省秘書郎全素¶
爲大理評事澥爲太常寺太祝皆善士有斈行(諸本溪作全/湲澥作全澥)¶
(方云考丗系表董溪志溪澥皆无全字盖全/道全素出於賜名也或无爲大理評亊五字)謹具歷官行事¶
狀伏請牒考功并牒太常議所謚牒史館請垂編録(或无/伏字)謹¶
狀(或作/狀上)¶
　　　貞元十五年五月十八日故吏前汴宋亳潁等州觀¶
　　　　察推官將仕郎試秘書省校書郎韓愈狀¶
<pb:KR4c0044_SBCK_037-6a>¶
　　　與汝州盧郎中論薦候喜狀¶
(方无薦字云盧䖍也喜/嘗爲䖍作復黄陂記)¶
　　進士侯喜¶
右其人爲文甚古立志甚堅行止取捨有士君子之操家貧¶
親老無援於朝在㪯場十餘年竟無知遇(或无/知字)愈常慕其才¶
而恨其屈與之還往歳月巳多嘗欲薦之於主司言之於上¶
位名卑官賤其路無由觀其所爲文未嘗不揜卷長歎(主司/或作)¶
(有司長/或作而)去年愈從調選本欲𢹂持同行適遇其人自有家事¶
迍邅(上音屯/下音鱣)坎軻又廢一年(事或/作難)及春末自京還怪其乆絶¶
消息五月&KR0004;至此自言爲閤下所知辭氣激揚面有矜色曰¶
侯喜死不恨矣喜辭親入𨵿羇旅道路見王公數百未嘗有¶
如盧公之知我也(王公下或有大人/字或有貴人字)比者分將委棄泥塗老¶
死草野仐胷中之氣勃勃然復有仕進之路矣愈感其言賀¶
<pb:KR4c0044_SBCK_037-6b>¶
之以酒謂之曰盧公天下之賢刺史也未聞有所推引蓋難¶
其人而重其事仐子&KR0650;爲選首其言死不恨固冝也古所謂¶
知已者正如此耳身在貧賤爲天下所不知獨見遇於大賢¶
乃可貴耳&KR0002;自有名聲又託形𫝑此乃市道之事又何足貴¶
乎子之遇知於盧公眞所謂知巳者也士之修身立節而竟¶
不遇知已前古巳來不可勝數或日接𦞃而不相知或異丗¶
而相慕以其遭逢之難故曰士爲知已者死不其然乎不其¶
然乎(或无復出四字/不其或作其不)閤下旣巳知侯生而愈復以侯生言於¶
閤下者非爲侯生謀也感知已之難遇大閤下之德而憐侯¶
生之心故因其行而獻於左右焉謹狀¶
　　　論今年權停㪯選狀¶
右臣伏見今月十日勑仐年諸色㪯選冝權停者道路相傳¶
皆云以歳之旱陛下憐閔京師之人慮其乏食故權停㪯選¶
<pb:KR4c0044_SBCK_037-7a>¶
以絶其來者所以省費而足食也臣伏思之竊以爲十口之¶
家益之以一二人於食未有所費今京師之人不啻百萬都¶
計㪯者不過五七千人并其僮僕畜馬不當京師百萬分之¶
一以十口之家計之誠未爲有所損益(分上或/无力字)又今年雖旱¶
去歳大豐啇賈之家必有儲蓄舉選者皆齎持資用以有易¶
無未見其弊仐&KR0002;暫停舉選或恐所害實深一則逺近驚惶¶
二則人士失業臣聞古之求雨之詞(樊曰春秋威五年公羊/傳曰大雩者何云云)¶
曰人失職歟然則人之失職足以致旱仐縁旱而停㪯選是¶
使人失職而召災也臣又聞君者陽也臣者隂也獨陽爲旱¶
獨隂爲水仐者陛下聖明在上雖堯舜無以加之而羣臣之¶
賢不及於古又不能盡心於國與陛下同心助陛下爲理有¶
君無臣是以乆旱以臣之愚以爲冝求純信之士骨鯁之臣¶
憂國如家忘身奉上者超其爵位置在左右如殷髙宗之用¶
<pb:KR4c0044_SBCK_037-7b>¶
傅&KR0003;周文王之舉太公齊&KR0074;公之拔寗戚漢武帝之取公孫¶
弘清閑之餘時賜召問必能輔宣王化銷殄旱災(公孫或无/公字王化)¶
(方作/主化)臣雖非朝官月受俸錢歳受禄粟苟有所知不敢不言¶
謹詣光順門奉狀以聞伏聽聖旨¶
　　　御史臺上論天旱人饑狀¶
(韓曰公旣上此䟽專政者惡之十二/月奏貶連州陽山縣令具神道碑)¶
右臣伏以今年巳來京畿諸縣夏逢亢旱秋又早霜田種所¶
收十不二一陛下恩踰慈母仁過春陽租賦之閒例皆蠲免¶
所徴至少所放至多上恩雖弘下困猶甚至聞有棄子逐妻¶
以求口食坼屋伐樹以納税錢寒餒道塗斃踣(蒲北切又匹/豆切僵尸也)¶
溝壑有者皆巳輸納無者徒&KR0013;追徴臣愚以爲此皆羣臣之¶
所未言陛下之所未知者也臣&KR0060;見陛下憐念&KR0058;元同於赤¶
子至或犯法當戮猶且寛而宥之况此無辜之人豈有知而¶
<pb:KR4c0044_SBCK_037-8a>¶
不救又京師者四方之腹心國家之根本其百姓實宜倍加¶
憂恤今瑞雪頻降來年必豊急之則得少而人傷緩之則事¶
存而利逺伏乞特勑京兆府應今年税錢及草粟等在百姓¶
腹内徴未得者並且停徴容至來年𧖟麥庶得少有存立(腹/或)¶
(作復方云德宗十四年詔諸道州府應貞元八年至十一年/兩税及㩁酒錢在百姓腹内者並余放〇今按腹内謂&KR0063;納)¶
(而未納者嘗見囯&KR0004;時官文/書元有此語如今言名下也)臣至陋至愚無所知識(或无/知字)受¶
恩思效有見輒言無任懇&KR0323;慙懼之至謹録奏聞謹奏¶
　　　請復國子&KR0101;生徒狀¶
國子&KR0101;應三館(祝曰囯子館太/斈館四門館)學士等準六典(孫曰唐六典/三十卷開元)¶
(十年起居舎大陸堅&KR0013;詔撰元宗手冩六條曰理/典教典礼典政典刑典事典至二十六年書成)國子館學¶
生三百人皆取文武三品巳上及國公子孫從三品巳上曾¶
孫&KR0024;充(巳或作/以下同)太斈館斈生五百人皆取五品巳上及郡縣¶
公子孫從三品巳上曽孫&KR0024;充(或无/從字)四門館斈生五百人皆¶
<pb:KR4c0044_SBCK_037-8b>¶
取七品巳上及侯伯子男子&KR0024;充¶
右國家典章崇重庠序近日趨競未復本源至使公卿子孫¶
恥遊太學工啇凡冗或處上庠今聖道大明儒風復振恐須¶
革正以賛鴻猷今請國子館並依六典其太學館量許取常¶
參官八品巳上子弟充其四門館亦量許取無資&KR0315;有才業¶
人充如有資&KR0315;不&KR0024;斈生應舉者請禮部不在收試限其新¶
&KR0024;人有冒&KR0315;者請牒送法司科罪縁今年舉期巳近伏請去¶
上都五百里内特許非時收&KR0024;其五百里外且任郷貢至來¶
年春一時收&KR0024;其厨糧度支先給二百七十四人今請準新¶
&KR0024;人數量加支給謹具如前伏聽處分¶
　　　唐故贈絳州刺史馬府君行狀¶
君諱某字某(諱某或/作諱彚)其先爲嬴姓當周之衰處晉爲趙氏晉¶
亡而趙氏爲諸侯其後益大與齊楚韓魏燕爲六國俱称王¶
<pb:KR4c0044_SBCK_037-9a>¶
其别子趙奢當趙時破秦軍閼與(閼与/地名)有功號馬服君子孫¶
由是以馬爲氏(方无/時字)梁有安州刺史侍中贈太尉岫岫生喬¶
卿任襄州主簿國亂去官不仕喬卿生君才隋末爲葪令燕¶
王藝師之以有幽都之衆(葪或作蒯/苦懷切)武德&KR0004;朝京師拜武候¶
大將軍封南陽郡公卒葬大梁新里趙郡李華刻碑頌之君¶
才生珉爲玉鈴衛倉曹參軍事贈尚書左僕射生季龍爲嵐¶
州刺史贈司空清河崔元翰銘其德於碑在新里司空生燧¶
爲司徒侍中北平王贈太傅謚莊武莊武之勲勞在䇿書君¶
其長子也少舉明經司徒公作藩太原授河南府參軍建中¶
四年司徒公使將武人子弟才力之士三百人朝行在扞衛¶
獻御服用物弓甲煑器幄幕奔走危難上嘉其勤超拜太常¶
丞賜章服遷少府少&KR0101;太僕少卿(嘉方/作喜)司徒公之薨也刺臂¶
出血書佛經千餘言期以報德廬墓側植松柏終䘮又拜太¶
<pb:KR4c0044_SBCK_037-9b>¶
僕少卿疾病一年貞元十八年七月二十五日終于家凡年¶
四十有五(七或/作十)其弟少府&KR0101;暢上印綬求追贈贈絳州刺史¶
布帛百匹君在家行孝友待賔客朋友有信義其守官恭愼¶
㪯職其朝獻奉父命不避難其居䘮有過人行&KR0004;司徒公娶¶
河南元氏封潁川郡夫人贈許國夫人許國薨少府始孩顧¶
託以其姪爲継室是爲陳國夫人陳國無子愛君與少府如¶
已生其薨也君與少府䘮之猶實生巳親&KR0018;士封其墓(陳囯/无子)¶
(或作夫/人无子)夫人滎陽鄭氏王屋縣今况之女有賢行待君疾逾¶
年不下堂食菜飲水藥物必自擇將進&KR0186;先嘗方書本草&KR0106;¶
置左右子男二人赦前左衛倉曹參軍𫾻(音/羊)右清道率府胄¶
曹參軍女子二人在室雖皆㓜侍疾居䘮如成人愈旣丗通¶
家詳聞其丗系事業仐葬有期日從少府請掇其大者爲行¶
狀托立言之君子而圖其不朽焉¶
<pb:KR4c0044_SBCK_037-10a>¶
　　　復讎狀¶
(蜀本此狀首云元和六年九月冨平縣人梁悅為/父报仇殺人目投縣請罪勅復&KR0311;殺人固有彛典)¶
(以其申寃請罪視死如歸自詣公門發於天性志/在徇節本无求生寕失不經特從减死冝决杖一)¶
(百配流循州於是史官聀方貟外郎韓愈獻議云/云方云公於时未為史官也此後人以史文增入)¶
(閣本舊本/皆无之)¶
右伏奉今月五日勑復讎據禮經則義不同天徵法令則殺¶
人者死禮法二事皆王敎之端有此異同必資論辯冝今都¶
省集議聞奏者(端上或/有大字)朝議郎行尚書職方貟外郎上&KR0016;都¶
尉韓愈議曰㐲以子復父讎見於春秋見於禮記又見周官¶
又見諸子史不可勝数未有非而罪之者也最宜詳於律而¶
律無其條非闕文也蓋以爲不許復讎則傷孝子之心而乖¶
先王之訓許復讎則人將𠋣法專殺無以禁止其端矣(律无/下方)¶
(有有/字)夫律雖本於聖人然執而行之者有司也經之所明者¶
<pb:KR4c0044_SBCK_037-10b>¶
制有司者也丁寜其義於經而深没其文於律者其意將使¶
法吏一断於法而經術之士得引經而議也(將方/作特)周官曰凡¶
殺人而義者令勿讎讎之則死義宜也明殺人而不得其宜¶
者子得復讎也此百姓之相讎者也公羊傳曰父不受誅子¶
復讎可也不受誅者罪不當誅也誅者上施於下之辭非百¶
姓之相殺者也(殺下方/无者字)又周官曰凡報仇讎者書於士殺之¶
無罪言將復讎必先言於官則無罪以錢出嶺及違令以買¶
賣者皆坐死五嶺舊錢聽人載出如此則錢必輕矣三曰更¶
其文貴之使一當五而新舊兼用之凡鑄錢千其費亦千金¶
鑄一而得五是費錢千而得錢五千可立多也四曰扶其病¶
使法必立(扶方作/狀非是)凡法始立必有病今使人各輸其士物以¶
爲租賦則州縣無見錢州縣無見錢而穀米布帛未重則用¶
不足而官吏之禄俸月减其舊三之一各置鑄錢使新錢一¶
<pb:KR4c0044_SBCK_037-11a>¶
當五者以給之輕重平乃止四法用錢必輕榖米布帛必重¶
百姓必均矣謹録奏聞伏聽勅旨謹奏¶
朱文公校昌&KR0058;先生集卷之三十七¶
