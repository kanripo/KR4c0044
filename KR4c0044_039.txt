# -*- mode: mandoku-view -*-
#+TITLE: 別本韓文考異
#+DATE: 2015-09-23 10:18:09
#+PROPERTY: JUAN 39


三十九
　　　　　¶　　　　　　宋　王伯大　重編
　　表狀¶
　　　論捕賊行賞表¶
臣愈言臣伏見六月八日勅以狂賊傷害宰臣擒捕未
獲陛¶下悲傷震悼形於寢食特降詔書明立條格云有
能捉獲賊¶者賜錢萬貫仍加超授今下手賊等四分之
<pb:KR4c0044_WYG_039-1b>
内已得其三其¶餘兩人盖不足計根尋踪跡知自承宗
再降明詔絶其朝請¶又與王士則士平等官八日之制
無不行者(士則士平或/作士平士則)獨¶有賞錢尚未給賜羣情疑惑
未測聖心(獨上或/有内字)聞初載錢置¶市之日市中觀者日數
萬人巡繞瞻視咨嗟歎息既去復來¶以至日暮百姓小
人重財輕義不能深達事體但見不給其¶賞便以為朝
廷愛惜此錢不守言信自近傳逺無由辯明且¶出賞所
以求賊今賊已誅斬若無人捉獲國家何因得此賊<md:KR4c0044_SBCK_039-1b>¶而
<pb:KR4c0044_WYG_039-2a>
正刑法也承宗何故而賜誅絶也士則士平何故與美
官¶也(因或/作由)三事既因獲賊獲賊必有其人不給賞錢實
亦難曉¶假如聖心獨有所見審知不合加賞其如天下
百姓及後代¶乆逺之人哉(方無之/人字)况今元濟承宗尚未
擒滅兩河之地大¶半未收隴右河西皆没戎狄所宜大
明約束使信在言前號¶令指麾以圖功利况自陛下即
位已來繼有丕績(已或作/以下同)斬¶楊惠琳收夏州斬劉闢收
劍南東西川斬李錡收江東縛盧¶從史收澤潞等五州
<pb:KR4c0044_WYG_039-2b>
威徳所加兵不汙刃收魏博等六州致¶張茂昭張愔收
易定徐泗濠等五州創業以來列聖功徳未¶有能髙於
陛下者可謂赫赫巍巍光照前後矣此由天授陛¶下神
聖英武之徳為巨唐中興之君(由上或/有皆字)宗廟神靈所共¶
祐助勉强不已守之以信(或作/道)則故地不足收而太平
不難¶致如乘快馬行平路遲速進退自由其心有所欲
往無不可<md:KR4c0044_SBCK_039-2a>¶者於此之時特宜示人以信孔子欲存信去
食人非食不生¶尚欲捨生以存信况可無故而輕棄也
<pb:KR4c0044_WYG_039-3a>
昔秦孝公用商鞅為¶相欲富國强兵行令於國恐人不
信立三丈之木于市南門¶募人有能徙置北門者與五
十金有一人徙之輒與五十金¶秦人以君言為必信法
令大行國富兵强無敵天下三丈之¶木非難徙也徙之
非有功也孝公輒與之金者所以示其言¶之必信也(言/為)
(必信言之必信方從閣杭本兩句皆無/信字無理甚明亦足以見二本之謬矣)昔周成¶王尚小
與其弟叔虞為戲削梧葉為珪曰以晉封汝其臣史¶佚
因請擇日立叔虞為侯成王曰吾與之戲耳史佚曰天
<pb:KR4c0044_WYG_039-3b>
子¶無戲言言之則史書之禮成之樂歌之於是遂封叔
虞于晉¶(擇方從杭本作澤/又見杭本之謬)昔漢髙祖出黄金四萬斤與
陳平恣其所¶為不問出入令謀項羽平用金間楚數年
之間漢得天下論¶者皆言漢髙祖深達於利能以金四
萬斤致得天下(達或/作逺)以<md:KR4c0044_SBCK_039-2b>¶此觀之自古以來未有不信其
言而能有大功者亦未有不¶費少財而能收大利者也
(方無亦未至利者十三字○今按文意上文引秦孝公/周成王事故¶此以未有不信而能成大功結之又引漢)
(髙祖事故此以未有不小費而能收大利結之不可欠/闕方本但以酷信閣本¶之故不問可否直行刪去舉正)
<pb:KR4c0044_WYG_039-4a>
(亦不復載殊為無/理今悉補而足之)臣於告賊之人本無恩義¶彼雖獲賞
了不關臣所以區區盡言不避煩黷者欲令陛下¶之信
行於天下也(告或/作捕)伏望恕臣愚陋僻憃之罪而收其懇¶
欵誠至之心天下之幸非臣之幸也謹奉表以聞臣愈
誠惶¶誠恐¶
　　　論佛骨表¶
臣某言伏以佛者夷狄之一法耳自後漢時流入中國
上古¶未嘗有也(伏以或作臣伏聞或作臣聞流/上舊史有始字新史流作始)昔者黄
<pb:KR4c0044_WYG_039-4b>
帝在位百¶年年百一十嵗(或作一/百十)少昊在位八十年年
百嵗(或作/一百)顓頊¶在位七十九年年九十八嵗(新史無八/字方云考)
(之世紀/非也)帝嚳(音酷髙/辛氏)<md:KR4c0044_SBCK_039-3a>¶在位七十年年百五嵗帝堯在位
九十八年年百一十八嵗¶(百五嵗百一十八嵗/二語上或皆有一字)帝舜及
禹年皆百嵗(新史舜下有在位字方云/以上多帝¶王世紀之文)此時天下太平
百姓安樂夀考然而中國未有佛也¶(而下方有此時二/字舊史無然而此)
(三字今/從新史)其後殷湯亦年百嵗湯孫太戊在¶位七十五年
武丁在位五十九年書史不言其年夀所極推¶其年數
<pb:KR4c0044_WYG_039-5a>
盖亦俱不減百嵗(五十九年新舊史無九字脱也言方/作定新舊史皆無年所極三字¶方本)
(無推其年數四字今從新舊史方/本俱下有年字二史併無俱字)周文王年九十七嵗
武¶王年九十三嵗穆王在位百年此時佛法亦未入中
國非因¶事佛而致然也(入或/作至)漢明帝時始有佛法明帝
在位纔十八¶年耳(或無/耳字)其後亂亡相繼運祚不長宋齊
梁陳元魏已下事¶佛漸謹年代尤促惟梁武帝在位四
十八年前後三度捨身¶施佛宗廟之祭不用牲牢晝日
一食止於菜果其後竟為侯¶景所逼餓死臺城國亦尋
<pb:KR4c0044_WYG_039-5b>
滅(八或作九方云新舊史梁/書亦可考晝新舊史作盡)事佛<md:KR4c0044_SBCK_039-3b>¶求福乃更得禍(乃或/作反)
(乃更或/作乃反)由此觀之佛不足事亦可知矣¶(事上或有信字/新舊史無事字)
(有信/字)髙祖始受隋禪則議除之當時羣臣材¶識不逺不
能深知先王之道古今之宜推闡聖明以救斯弊¶其事
遂止臣常恨焉(材識新舊史作識見知新/舊史作究聖明或作明聖)伏惟睿聖文¶
武皇帝陛下神聖英武數千百年已來未有倫比即位
之初¶即不許度人為僧尼道士又不許創立寺觀(不上/方無)
(即字創上方無許/字¶新舊史創作别)臣常以為髙祖之志必行於陛下之
<pb:KR4c0044_WYG_039-6a>
手今縱未能即¶行豈可恣之轉令盛也(常新舊史作當/時二字新史無)
(轉/字)今聞陛下令羣僧¶迎佛骨於鳳翔御樓以觀舁入大
内又令諸寺遞迎供養臣¶雖至愚必知陛下不惑於佛
作此崇奉以祈福祥也(迎新史作/加或¶作相)直以年豐人樂徇人
之心為京都士庶設詭異之觀戲玩¶之具耳安有聖明
若此而肯信此等事哉(年豐人樂新舊史作/豐年之樂或無¶設字)然百姓愚
冥易惑難曉茍見陛下如此將謂真心事佛皆<md:KR4c0044_SBCK_039-4a>¶云天子
大聖猶一心敬信百姓何人豈合更惜身命(云上或無/皆字¶敬信)
<pb:KR4c0044_WYG_039-6b>
(新史作信向何人新舊史作微賤豈合更惜方無/豈合字而有於佛二字舊史無更字今從新史)焚頂
燒¶指百十為羣解衣散錢自朝至暮轉相倣傚惟恐後
時老少¶奔波棄其業次(焚頂上新史有以至字舊史有/所以字謝本作以至無故新舊)
(史焚作灼燒作燔少/作幼¶業次作生業)若不即加禁遏更歴諸寺必有斷
臂臠身以為供養¶者傷風敗俗傳笑四方非細事也(或/無)
(臠/字)夫佛本夷狄之人與¶中國言語不通衣服殊製口不
言先王之法言身不服先王¶之法服不知君臣之義父
子之情(佛上新舊史無夫字下或有/者字不言新舊史作不¶道)假如其身至今尚
<pb:KR4c0044_WYG_039-7a>
在奉其國命來朝京師陛下容而接之¶不過宣政一見
禮賔一設賜衣一襲衛而出之於境不令惑¶衆也(新舊/史無)
(至今二字奉下或無其字而出之於或無而於二/字或無之字惑下舊史有於字新史惑作貳誤也)¶况其
身死已乆枯朽之骨凶穢之餘豈宜令入宫禁(令新舊/史作以)¶
孔子曰敬鬼神而逺之古之諸侯行弔于其國尚令巫
祝先<md:KR4c0044_SBCK_039-4b>¶以桃茢(音列祝曰記君臨臣喪以巫祝桃茢惡/之也鄭注桃鬼所惡茢葦苕可掃不祥)祓
除不祥然¶後進弔今無故取朽穢之物親臨觀之巫祝
不先桃茢不用¶羣臣不言其非御史不舉其失臣實恥
<pb:KR4c0044_WYG_039-7b>
之(祓閣杭蜀/本作拂)乞以此¶骨付之有司投諸水火永絶根本
斷天下之疑絶後代之惑¶(付下方無之字新舊史作付/之水火無有司投諸四字或)
(無代字後/新史作前)使天下之人知大聖¶人之所作為出於尋常
萬萬也豈不盛哉豈不快哉(新史無/此二語)¶佛如有靈能作禍
祟凡有殃咎宜加臣身上天鑒臨臣不怨¶悔無任感激
懇悃之至(祟或/作福)謹奉表以聞臣某誠惶誠恐¶
　　　潮州刺史謝上表(或無刺/史字)¶
臣某言臣以狂妄戇愚不識禮度上表陳佛骨事言涉
<pb:KR4c0044_WYG_039-8a>
不敬¶正名定罪萬死猶輕(新史作/莫塞)陛下哀臣愚忠恕臣
狂直謂臣¶言雖可罪心亦無他特屈刑章以臣為潮州
刺史既免刑誅¶又獲禄食聖恩𢎞大天地莫量破腦刳
心豈足為謝臣某誠<md:KR4c0044_SBCK_039-5a>¶惶誠恐頓首頓首臣以正月十四
日䝉恩除潮州刺史即日¶奔馳上道經陟嶺海水陸萬
里(正上或有今年字/上道或作就路)以今月二¶十五日到州上訖與官
吏百姓等相見具言朝廷治平天子¶神聖威武慈仁子
養億兆人庶無有親疎逺邇(方無/具字)雖在萬¶里之外嶺海
<pb:KR4c0044_WYG_039-8b>
之陬待之一如畿甸之間輦轂之下有善必聞¶有惡必
見早朝晚罷兢兢業業惟恐四海之内天地之中一¶物
不得其所故遣刺史面問百姓疾苦茍有不便得以上
陳¶(面或/作親)國家憲章完具為治日乆守令承奉詔條違犯
者鮮雖¶在蠻荒無不安泰聞臣所稱聖徳惟知鼓舞讙
呼不勞施為¶坐以無事臣某誠惶誠恐頓首頓首臣所
領州在廣府極東¶界上去廣府雖云纔二千里然來往
動皆經月過海口下惡¶水濤瀧壯猛難計程期(經舊史/作逾程)
<pb:KR4c0044_WYG_039-9a>
(期新舊史/作期程)&KR0275;風鰐魚患禍不¶測州南近界漲海連天毒
霧瘴氛日夕發作(州南近界或/作州之南境)臣<md:KR4c0044_SBCK_039-5b>¶少多病年纔五十髮
白齒落理不乆長加以罪犯至重所處¶又極逺惡憂惶
慙悸死亡無日單立一身朝無親黨居蠻夷¶之地與魑
魅為羣茍非陛下哀而念之誰肯為臣言者(為羣新舊/¶史作同羣)
臣受性愚陋人事多所不通惟酷好學問文章未嘗一¶
日暫廢實為時輩所見推許(舊史無所見/字許或作表)臣於當時之
文亦¶未有過人者至於論述陛下功徳與詩書相表裏
<pb:KR4c0044_WYG_039-9b>
作為歌詩¶薦之郊廟紀泰山之封鏤白玉之牒鋪張對
天之閎休揚厲¶無前之偉蹟編之乎詩書之䇿而無愧
措之乎天地之間而¶無虧雖使古人復生臣亦未肯多
讓(乎新舊史並作於雖使作縱臣亦新舊史並無/¶亦字多讓新史無多字杭本併無二字尤非是)伏以
大唐受命有天下四海之内莫¶不臣妾南北東西地各
萬里(大新史/作皇)自天寶之後政治少怠¶文致未優武剋不
剛孽臣姦𨽻蠧居棊處揺毒自防外順内¶悖父死子代
以祖以孫如古諸侯自擅其地不貢不朝六七<md:KR4c0044_SBCK_039-6a>¶十年(變/舊)
<pb:KR4c0044_WYG_039-10a>
(史作復孽或作嬖不貢不/朝新舊史作不朝不貢)四聖傳序以至陛下陛下¶即
位已來躬親聴斷旋乾轉坤關機闔闢雷厲風飛日月
所¶照天戈所麾莫不寧順大宇之下生息理極(寧新舊/史作從)
髙祖創¶制天下其功大矣而治未太平也太宗太平矣
而大功所立¶咸在髙祖之代非如陛下承天寶之後接
因循之餘六七十¶年之外赫然興起南面指麾而致此
巍巍之治功也(巍下方無之字/¶治功作功治)宜定樂章以告神明東
巡泰山奏功皇天具著顯庸¶明示得意使永永年代服
<pb:KR4c0044_WYG_039-10b>
我成烈(年下方無代字舊/史年代作萬年)當此之¶際所謂千載一時不
可逢之嘉㑹(際或作時一/上或有之字)而臣負罪嬰¶舋自拘海島戚
戚嗟嗟日與死迫曾不得奏薄伎於從官之¶内𨽻御之
間窮思畢精以贖罪過懐痛窮天死不閉目瞻望¶宸極
魂神飛去(罪過新舊史作前/過去或作送非是)伏惟皇帝陛下天地父母¶
哀而憐之無任感恩戀闕慙惶懇迫之至謹附表陳謝
以聞<md:KR4c0044_SBCK_039-6b>¶　　　賀册尊號表
<pb:KR4c0044_WYG_039-11a>
臣某言臣伏聞宰相公卿百官及關輔百姓耆耋等以
陛下¶功崇徳鉅天成地平宜加號於殊常以昭示於來
代陳請懇¶至(句/)于載于三(代方作載陳請懇至于再于/三或作載陳情欵懇到再三)
(非/是)陛下仰稽乾¶符俯順人志乃以新秋首序令月吉辰
發揚鴻休膺受顯册¶天人合慶日月揚光環海之間含
生之類歡欣踊躍以歌以¶舞(合或作交環海之間或作/寰海之中以歌以舞或作)
(以舞/以歌)臣某誠懽誠喜頓首頓首¶臣聞體仁長人之謂元
發而中節之謂和無所不通之謂聖¶妙而無方之謂神
<pb:KR4c0044_WYG_039-11b>
(長上方有以字無人字/妙而或作妙筭下同)經緯天地之謂文¶戡定禍亂之
謂武先天不違之謂法天道濟天下之謂應道¶伏惟元
和聖丈神武法天應道皇帝陛下子育億兆視之如¶傷
可謂體仁以長人矣喜怒以類刑賞不差可謂發而中
節¶矣明照無私幽隠畢達可謂無所不通矣發號出令
雲行雨<md:KR4c0044_SBCK_039-7a>¶施可謂妙而無方矣三光順軌草木遂長可謂
經緯天地矣¶除剗冦盜宇縣清夷可謂戡定禍亂矣風
雨以時祥瑞輻輳¶可謂先天而天不違矣國内無饑寒
<pb:KR4c0044_WYG_039-12a>
四夷皆朝貢可謂道濟¶天下矣(國下或無内字/朝上或無皆字)衆美備
具名實相當赫赫巍巍超今¶冠古方當議明堂辟雍之
事撰泰山梁父之儀摉三代之逸¶禮補百王之漏典時
乘六龍肆覲東后(議或作講或上别有/謂字撰下或有集字)¶微臣幸生聖代
觸犯刑章假息海隅死亡無日瞻望宸極心¶魂飛揚有
永棄之悲無自新之望曾不得與鳥獸率舞蠻夷¶縱觀
為比銜酸抱痛且恥且慙無任感恩戀闕懇迫彷徨之¶
至(與或作如彷/徨或作傍惶)謹奉表陳賀以聞
<pb:KR4c0044_WYG_039-12b>
　　　袁州刺史謝上表(或無刺/史字)¶
臣某言臣以去年正月上疏論佛骨事先朝恕臣愚直
不加¶大罪自刑部侍郎貶授潮州刺史伏遇其年七月
十三日恩<md:KR4c0044_SBCK_039-7b>¶赦至其年十月二十四日凖例量移改授袁
州刺史以今月¶八日到任上訖臣某誠懽誠喜頓首頓
首伏以州小地狹税¶賦及時人安吏循閭里無事微臣
惟當布陛下維新之澤守¶國家太平之規勸以耕桑使
無怠惰而已臣以愚陋無堪累¶䝉朝廷奬用掌誥西掖
<pb:KR4c0044_WYG_039-13a>
司刑南宫顯榮頻煩稱效寂蔑又䝉¶赦其罪累授以方
州徳重恩𢎞身微命賤無階答謝惟積慙¶惶無任感恩
慙惕之至謹差軍事副將郝泰奉表陳謝以聞¶
　　　賀皇帝即位表¶
臣某言伏聞皇帝陛下以閏正月三日虔奉遺詔昭升
大位¶(或無三日二/字升方作承)天地神祗永有依歸華夏蠻貊永有
承事神人¶交慶日月貞明臣某誠歡誠喜頓首頓首臣
聞王者必為天¶所相為人所歸上符天心下合人志然
<pb:KR4c0044_WYG_039-13b>
後奄有四海以君萬¶邦伏惟皇帝陛下承列聖之丕績
當中興之昌運爰自主鬯<md:KR4c0044_SBCK_039-8a>¶春宫齒胄國學孝友之美實
形四方英偉之姿乆動羣聴及¶初嗣位遐邇莫不歡心
爰降詔書老幼或至垂泣(或作/涕)舉用¶俊乂流竄姦邪雖
虞舜之去四兇舉十六相不能過也天下¶翹首以望太
平天下傾心以觀至化臣某誠歡誠喜頓首頓¶首臣聞
昔者堯舜以吁嗟君臣相戒以致至治周文王以憂¶勤
日中不食以和萬民故能澤流無窮名配日月伏惟皇
<pb:KR4c0044_WYG_039-14a>
帝¶陛下儀而象之以永多福天下幸甚天下幸甚微臣
往因言¶事得罪先朝守郡逺方拘限條制不獲奔走稱
慶闕庭無任¶欣歡踊躍感恩戀闕之至(守郡或作僻/守制方作例)謹
奉表以聞¶
　　　賀赦表¶
臣某言伏奉二月五日制書大赦天下常赦所不原者
咸䝉¶除罪與之更始令得自新(方無/䝉字)恩浹幽明慶溢寰
海臣某誠¶歡誠喜頓首頓首臣聞王者必於嗣位之始
<pb:KR4c0044_WYG_039-14b>
降非常之恩所<md:KR4c0044_SBCK_039-8b>¶以象徳乾坤同明日月伏惟皇帝陛下
文思聰明聖神睿哲¶發號出令雲行雨施懼刑政之或
差憐鰥寡之重困知事乆¶之滋弊慮法訛之益姦罪人
悉原墜典咸舉生恩既及于四¶海和氣遂充於八紘臣
某誠懽誠喜頓首頓首微臣往因論¶事獲譴海隅旋沐
朝奬待罪山郡未離貶竄之地忽逢曠蕩¶之恩踊躍欣
歡實倍常品限以官守不獲隨例稱慶闕廷無¶任感恩
戀闕之至謹奉表陳賀以聞
<pb:KR4c0044_WYG_039-15a>
　　　賀册皇太后表¶
臣某言伏承閏正月二十七日皇太后光膺令典受册
宫闈¶歡心始自於内朝孝理遂形於寰海臣某誠歡誠
喜頓首頓¶首皇太后夙贊先皇弼成至化誕生明聖纘
繼鴻休華胥實¶贊于軒圖文母有光於周道恭惟懿徳
克配前芳皇帝陛下¶出震承乾垂衣御極式展臣子之
志以明教化之源禮命載<md:KR4c0044_SBCK_039-9a>¶崇華夷同慶因待罪外郡不
獲隨例稱賀闕廷無任踊躍欣¶歡之至(賀或/作慶)謹奉表陳
<pb:KR4c0044_WYG_039-15b>
賀以聞¶
　　　賀慶雲表¶
臣某言臣所領州今月十六日申時有慶雲見於西北
至暮¶方散臣及舉州官吏百姓等無不見者五采五色
光華不可¶徧觀非煙非雲(孫曰史記天官書若煙非煙/若雲非雲郁郁紛紛蕭索輪)
(囷是謂/慶雲)容貌鉅¶能詳述抱日増麗浮空不收既變化而
無窮亦巻舒而莫定¶斯為上瑞實應太平臣某誠歡誠
喜頓首頓首謹按沈約宋¶書云慶雲五色者太平之應
<pb:KR4c0044_WYG_039-16a>
又據孝經援神契曰王者徳至¶山陵則慶雲出故皇帝
因之以紀事虞舜由之而作歌(陵或/作澤)¶又按季夏六月土
王用事其日丙戌亦主於土西北方者京¶師所在土為
國家之徳祥見京師之位既徴於古又驗於今¶(王方作/正○今)
(按歴家四季之月土王用事各十八日今云/六月明當作王景戌以歴推之十六日也)伏惟皇<md:KR4c0044_SBCK_039-9b>¶帝
陛下徳合覆載道光軒虞嗣位之初禎祥繼至昇平之
符¶既兆仁夀之域以躋(以或/作已)微臣往在先朝以論事得
罪身居¶貶黜之地目覩殊常之慶抃躍欣幸實倍常情
<pb:KR4c0044_WYG_039-16b>
伏乞宣付史¶官以彰聖徳所致瞻戀闕庭心魂飛馳無
任欣抃踊躍之至¶(馳下或有並圖奉進四字或/附於下文奉表陳賀之下)謹差某
官奉表陳賀以聞¶
　　　舉張惟素自代狀一首　　　　國子監¶
　　中散大夫守左散騎常侍上柱國賜紫金魚表張
　　　惟素¶
右伏凖建中元年正月五日制常參官上後三日舉一
人自¶代者前件官文學治行衆所推與累歴中外資序
<pb:KR4c0044_WYG_039-17a>
已深(序或/作考)¶和而不同静而有守敦厚退讓可以訓人臣
所不如輒舉自¶代謹録奏聞¶
　　　舉韓泰自代狀　　　　　　　袁州¶
　　使持節漳州諸軍事守漳州刺史韓泰<md:KR4c0044_SBCK_039-10a>¶右伏凖建中元年正月五日制常參官及刺史授上訖
三日¶内舉一人自代者前件官詞學優長才器端實早
登科第亦¶更臺省往因過犯貶黜至今十五餘年自領
漳州悉心為治¶官吏懲懼不敢為非百姓安寧並得其
<pb:KR4c0044_WYG_039-17b>
所臣在潮州之日與¶其州界相接臣之政事逺所不如
乞以代臣庶為允當謹録¶奏聞¶
　　　慰國哀表¶
臣某言伏奉正月二十七日詔書大行皇帝奄棄萬國
承詔¶哀惶號踊無地伏惟聖情何可堪處大行皇帝功
濟寰區仁¶霑動植奉諱之日率土崩心凡在臣子不勝
殞裂伏惟陛下¶痛貫宸極聖情難居臣拘守逺郡不獲
匍匐奉慰瞻望闕庭¶且悲且戀謹奉表陳慰以聞
<pb:KR4c0044_WYG_039-18a>
　　　舉薦張籍狀(或有國/子監字)<md:KR4c0044_SBCK_039-10b>¶　　登仕郎守祕書省校書郎張籍¶
右件官學有師法文多古風沈黙静退介然自守聲華
行實¶光映儒林臣當司見闕國子監博士一員生徒籍
其訓導伏¶乞天恩特授此官以彰聖朝崇儒尚徳之道
謹録奏聞伏聴¶勅旨¶
　　　請上尊號表(或有國/子監字)¶
臣某言臣得所管國子太學廣文四門及書筭律等士
<pb:KR4c0044_WYG_039-18b>
館學¶生沈周封等六百人狀(或無/得字)稱身雖賤微然皆以
選擇得備¶學生讀六藝之文脩先王之道粗有知識皆
由上恩今天子¶整齊乾坤出入神聖(或無/今字)經營乎無為
之業游息乎混元之¶宫不謀於庭不戰於野坐收冀部
旋定幽都析木天街星宿¶清潤北嶽醫閭神鬼受職(補/註)
(後山詩話退之上尊號曰析木天街云云子曽子賀赦/曰鈎陳¶太微星緯咸若崑崙渤澥濤波不驚世莫能輕)
(重之也○析木天街北嶽醫閭方云皆以幽冀言也天/文志昴為天街屬<md:KR4c0044_SBCK_039-11a>¶冀州自尾十度至南斗十一度為析)
(木屬幽州北嶽恒山在定州恒陽在古冀州之域也醫/閭周禮職方氏幽州其鎮醫¶閭也○今按此長慶元年)
<pb:KR4c0044_WYG_039-19a>
(劉摠納士/之時也)地彌天區界軼海外舜之十有二州周¶之千
七百國章亥所步禹契所書四面輻輳各修貢職(章亥/所步)¶
(山海經云禹使大章步自東極至于西垂二億三萬三/千五百里七十一步又使竪亥自南極盡於北垂二億)
(三萬三千¶五百/里七十一步)西戎之首北虜之渠怛威愧徳失據狼
狽收其種¶落逃遁逺去來獻羊馬千里不絶功既如此
徳又如彼(或作如/何¶非是)爰初嗣位首去姦嬖隨所顧指應時
清寧(嬖或/作孹)哀天下之¶鰥寡釋四海之欝結左右前後莫
匪俊良小大之材咸盡其¶用無所誅詰一和以仁由是
<pb:KR4c0044_WYG_039-19b>
五榖嵗登百瑞時見六府三事¶惟序惟歌昔者媧皇殺
黒龍以濟冀州(孫曰淮南子女媧煉五色石以補蒼天/斷¶鰲足以立四極殺黒龍以濟冀州積)
(蘆灰以/止淫水)堯誅九嬰以定下土(孫曰淮南子堯使羿誅鑿/¶齒於疇華之野殺九嬰於)
(㐫水/之上)血兵刓(五官切/剸也)刃僅就厥功以方吾君一¶何逺也
(媧皇殺黒龍堯誅九/嬰二事並見淮南子)堯之在位七十餘載戒飭咨嗟<md:KR4c0044_SBCK_039-11b>¶以
致平治孔子之聖自云三年有成今自嗣位已來嵗有
餘¶耳臻此功徳其何捷哉置郵傳命未足以諭以非常
之功襲¶尋常之號以冠古之美屈守文之名臣子之誠
<pb:KR4c0044_WYG_039-20a>
闕而不奏天¶號人稱不滿事實斯亦縉紳先生之過也
(臣子或/作臣下)謂臣官居¶師長不言謂何考其所陳中於義理
天人合願不謀而同非¶臣之愚所敢隠蔽輒冒死以聞
伏乞天恩特允誠志令公卿¶大夫得竭心慮取正於經
以定大號有司備禮擇日以頒天¶下幸甚天下幸甚臣
某誠惶誠恐(方本無臣/某下六字)¶
　　　舉韋顗自代狀一首　　　　尚書兵部¶
　　中散大夫守大理少卿驍騎尉韋顗
<pb:KR4c0044_WYG_039-20b>
右伏凖建中元年正月五日制常參官上後三日舉一
人自¶代者前件官學識該達器量𢎞深朝惟直道代仰
清節顯映¶班序十五年餘夷險一致風猷益茂屈居少
列未副羣情文<md:KR4c0044_SBCK_039-12a>¶昌政本侍郎官重尚徳之舉顗宜當之
乞迴臣所授庶弭官¶謗謹録奏聞謹奏¶
　
　
　别本韓文考異巻三十九<md:KR4c0044_SBCK_039-12b>¶<md:KR4c0044_SBCK_040-1a>¶
<pb:KR4c0044_WYG_040-1a>
欽定四庫全書
　别本韓文考異巻四十
　　　　　¶　　　　　　宋　王伯大　重編
　　表狀¶
　　　論孔戣致仕狀(方無孔/戣字)¶
　　某官某¶
右臣與孔戣同在南省為官數得相見(或無/同字)戣為人守
節清¶苦議論平正今年纔七十筋力耳目未覺衰老憂
<pb:KR4c0044_WYG_040-1b>
國忘家用¶意深逺所謂朝之耆徳老成人者臣知戣上
疏求致仕故往¶看戣戣為臣言已䝉聖主允許伏以陛
下優賢尚齒見戣頻¶上三疏言詞懇到重違其意遂即
許之此誠陛下仁徳之至¶然如戣輩在朝不過三數人
實可為國愛惜自古以來及聖¶朝故事年雖八九十但
視聴心慮茍未昏錯尚可顧問委以¶事者雖求退罷無
不慇懃留止優以禄秩不聴其去以明人¶君貪賢敬老
之道也禮大夫七十而致事若不得謝則必賜<md:KR4c0044_SBCK_040-1b>¶之几杖
<pb:KR4c0044_WYG_040-2a>
安車(禮下或有曰字致事方作/致仕○今按禮記作事)七十求退人臣之常¶禮
若有徳及氣力尚壯則君優而留之不必年過七十盡
許¶致事也詩曰雖無老成人尚有典刑此言老成人重
於典刑¶不可不惜而留也今戣幸無疾疹但以年當致
事據禮求退¶陛下若不聴許亦無傷於義而有貪賢之
美况左丞職事亦¶極清簡若戣尚以繁要為辭自可别
授秩崇而務少者今中¶外之臣有年過於戣尚未得退
戣獨何人得遂其願(其或/作所)然¶人皆求進戣獨求退尤可
<pb:KR4c0044_WYG_040-2b>
賢重臣所領官無事不敢請對(或無/¶領字)䝉陛下厚恩茍有
所見不敢不言伏望聖恩特垂察納¶
　　　舉馬總自代狀　　　　　　京兆府¶
　　銀青光禄大夫檢校尚書右僕射兼戸部尚書馬
　¶　　總
右伏凖建中元年正月五日制常參官上後三日舉一
人自¶代者伏以近者京尹用人稍輕所以市井之間盜
賊未斷郊<md:KR4c0044_SBCK_040-2a>¶野之外疲瘵尚多(方無近者至所以/十字市井作畿甸)前件官
<pb:KR4c0044_WYG_040-3a>
文武兼資寛猛¶得所累更方鎮皆有功能若以代臣實
為至當謹録奏聞謹¶奏¶
　　　賀雨表¶
臣某言臣聞聖人之徳與天地通誠發於中事應於外
始聞¶其語今見其真臣誠歡誠喜頓首頓首伏以季夏
以來雨澤¶不降臣職司京邑祈禱實頻青天湛然旱氣
轉甚陛下憫兹¶黎庶有事山川中使纔出於九門隂雲
已垂於四野龍神效¶職雷雨應期(雷或/作雲)嘉榖奮興根葉
<pb:KR4c0044_WYG_040-3b>
肥潤抽莖展穗不失時宜¶人和年豐莫大之慶微臣幸
䝉寵任獲覩殊祥慶抃歡呼倍¶於常品無任踊躍之至
謹奉表陳賀以聞¶
　　　賀太陽不虧狀
　　¶司天臺奏今月一日太陽不虧<md:KR4c0044_SBCK_040-2b>¶右司天臺奏今日辰卯間太陽合虧陛下敬畏天命克
已修¶身誠發於中災銷於上自卯及已當虧不虧(及或/作至)
雖隔隂雲¶轉更明朗比於常日不覺有殊天且不違慶
<pb:KR4c0044_WYG_040-4a>
孰為大臣官忝¶京尹親覩殊祥欣感之誠實倍常品謹
奉狀賀以聞(狀下或/有陳字)¶
　　　舉張正甫自代狀　　　　　尚書兵部(再除/日)¶
　　通議大夫守右散騎常侍上柱國南陽縣開國子
　　　食邑三¶百戸賜紫金魚袋張正甫¶
右臣䝉恩除尚書兵部侍郎伏凖建中元年正月五日
制常¶參官上後三日舉一人自代者前件官稟正直之
性懐剛毅¶之姿嫉惡如仇讎見善若饑渇備更内外灼
<pb:KR4c0044_WYG_040-4b>
有名聲年齒雖¶髙氣力逾勵(力或/作志)甘貧苦節不愧神明
可謂古之老成朝之¶碩徳乆處散地實非所宜乞以代
臣以副公望¶
　　　袁州申使狀<md:KR4c0044_SBCK_040-3a>¶　　使司牒州牒¶
右自今月二日後每奉公牒牒尾故牒字皆為謹牒字
有異¶於常初不敢陳論以為錯誤今既頻奉文牒前後
並同在愈¶不勝戰懼之至伏乞仁恩特令改就常式以
<pb:KR4c0044_WYG_040-5a>
安下情¶
　　　國子監論新注學官牒¶
國子監應令新注學官等牒凖今年赦文委國子祭酒
選擇¶有經藝堪訓導生徒者以充學官近年吏部所注
多循資序¶不考藝能至令生徒不自勸勵伏請非專誦
經傳博涉墳史¶及進士五經諸色登科人不以比擬其
新受官(受或/作授)上日必¶加研試然後放行上副聖朝崇儒
尚學之意具狀牒上吏部¶仍牒監者謹牒
<pb:KR4c0044_WYG_040-5b>
　　　黄家賊事宜狀¶
一臣去年貶嶺外刺史其州雖與黄家賊不相隣接然
見往<md:KR4c0044_SBCK_040-3b>¶來過客并諳知嶺外事人所説至精至熟(一或作/右或有)
(伏以字諳/或作諸)¶其賊並是夷獠亦無城郭可居依山傍險自
稱洞主衣服言¶語都不似人尋常亦各營生急則屯聚
相保比縁邕管經畧¶使多不得人徳既不能綏懐威又
不能臨制侵欺虜縳以致¶怨恨蠻夷之性易動難安遂
至攻劫州縣侵暴平人或復私¶讎或貪小利或聚或散
<pb:KR4c0044_WYG_040-6a>
終亦不能為事近者征討本起於裴¶行立陽旻此兩人
者本無逺慮深謀意在邀功求賞(此下或/有時字)¶亦縁見賊未
屯聚之時將謂單弱立可摧破争獻謀計惟恐¶後時朝
廷信之遂允其請自用兵已來已經二年前後所奏¶殺
獲計不下一二萬人(方無下已字○今按恐當/刪上已字萬上或無二字)儻皆非
虚¶賊已尋盡至今賊猶依舊足明欺罔朝廷邕容兩管
因此凋¶弊殺傷疾患十室九空(因或作内經二/字患或作疫)百姓怨
嗟如出一口¶陽旻行立相繼身亡實由自邀功賞造作
<pb:KR4c0044_WYG_040-6b>
兵端人神共嫉以<md:KR4c0044_SBCK_040-4a>¶致殃咎(自方作身/嫉或作怒)陽旻行立事既已
往今所用嚴公素者亦¶非撫御之才不能别立規模依
前還請攻討(素或/作集)如此不已¶臣恐嶺南一道未有寧息
之時¶
一昨者併邕容兩管為一道深合事宜(或無/併字)然邕州與
賊逼¶近容州則甚懸隔其經畧使若置在邕州與賊隔
江對岸兵¶鎮所處物力必全一則不敢輕有侵犯一則
易為逐便控制¶今置在容州則邕州兵馬必少賊見勢
<pb:KR4c0044_WYG_040-7a>
弱易生奸心伏請移¶經畧使於邕州其容州但置刺史
其實為至便¶
一比者所發諸道南討兵馬例皆不諳山川不伏水土
逺鄉¶羇旅疾疫殺傷(伏或/作服)臣自南來見説江西所發共
四百人曽¶未一年其所存者數不滿百(方無/者字)岳鄂所發
部三百人其所¶存者四分纔一續添續死每發倍難若
令於邕容側近召募¶添置千人便割諸道見供行營人
數粮賜均融充給所費既<md:KR4c0044_SBCK_040-4b>¶不増加而兵士又皆便習長
<pb:KR4c0044_WYG_040-7b>
有守備不同客軍守則有威攻¶則有利¶
一自南討已來賊徒亦甚傷損察其情理厭苦必深大
抵嶺¶南人稀地廣賊之所處又更荒僻假如盡殺其人
盡得其地¶在於國計不為有益容貸羈縻比之禽獸來
則捍禦去則不¶追亦未虧損朝廷事勢以臣之愚若因
改元大慶赦其罪戾¶遣一郎官御史親往宣諭必望風
降伏讙呼聴命(呼方/作呌)仍為¶擇選有材用威信諳嶺南事
者為經略使處理得宜自然永¶無侵叛之事(有方作其/理或作置)
<pb:KR4c0044_WYG_040-8a>
　　　應所在典貼良人男女等狀¶
　　　　(方無在字或又無等字方云二狀皆袁州/進○今按狀云往任袁州刺史方説非是)¶
　　應所在典貼良人男女等¶
　　　(此是狀首標目所論事與前巻賀白龜狀體/正同猶今之貼黄及狀眼也方本刪去非是)<md:KR4c0044_SBCK_040-5a>¶右凖律不許典貼良人男女作奴婢驅使臣往任袁州
刺史¶日檢責州界内得七百三十一人並是良人男女
凖律計傭¶折直一時放免(責或作到計/上或有例字)原其本末或因
水旱不熟或因¶公私債負遂相典貼漸以成風名目雖
<pb:KR4c0044_WYG_040-8b>
殊奴婢不别鞭笞役¶使至死乃休既乖律文實虧正理
袁州至小尚有七百餘人¶天下諸州其數固當不少今
因大慶伏乞令有司重舉舊章¶一皆放免仍勒長吏嚴
加檢責如有隠漏必重科懲則四海¶蒼生孰不感荷聖
徳右前件如前謹具奏聞伏聴勅旨¶
　　　論淮西事宜狀(方無/狀字)¶
右臣伏以淮西三州之地自少陽疾病去年春夏以來
圖為¶今日之事有職位者勞於計慮撫循奉所役者修
<pb:KR4c0044_WYG_040-9a>
其器械防¶守金帛粮畜耗於賞給(勞於或作勞其非/是耗於或作匱於)執
兵之卒四向侵¶掠農夫織婦擕持幼弱餉於其後雖時
侵掠小有所得力盡<md:KR4c0044_SBCK_040-5b>¶筋疲不償其費(餉或作/飽非是)又聞畜馬
甚多自半年已來皆上槽¶櫪譬如有人雖有十夫之力
自朝及夕常自大呼跳躍初雖¶可畏其勢不乆必自委
頓乘其力衰三尺童子可使制其死¶命况以三小州殘
弊困劇之餘而當天下之全力其破敗可¶立而待也(待/下)
(方有之/字非是)然所未可知者在陛下斷與不斷耳夫¶兵不多
<pb:KR4c0044_WYG_040-9b>
不足以必勝必勝之師必在速戰(方云必/或作取)兵多而戰¶不
速則所費必廣兩界之間疆土之上日相攻劫必有殺
傷¶近賊州縣徴役百端農夫織婦不得安業或時小遇
水旱百¶姓愁苦當此之時則人人異議以惑陛下之聴
(下或有/矣字)陛下¶持之不堅半塗而罷傷威損費為弊必深
所以要先决於心¶詳度本末事至不惑然可圖功(然新/史作)
(乃方云然猶然後也下文然可集事然擬許其¶承繼皆/一義○今按此盖當時俗體如此故公狀中用之不欲)
(改/也)為統帥者盡力行之於前¶而參謀議者盡心奉之於
<pb:KR4c0044_WYG_040-10a>
後内外相應其力乃成昔者殷髙<md:KR4c0044_SBCK_040-7a>¶宗大聖之主也以天
子之威伐背叛之國三年乃尅不以為遲志在立功不
計其所費(背叛或/作叛背)傳曰斷而後行鬼神避之遲疑不斷
未有能成其事者也臣謬承恩寵獲掌綸誥地親職重
不同庶寮輒竭愚誠以效裨補謹條次平賊事宜一一
如後
一諸道發兵或三二千人勢力單弱羈旅異鄉賊不相
諳委望風懾懼難便前進(便方/作更)所在將帥以其客兵難
<pb:KR4c0044_WYG_040-10b>
處使先不存優恤待之既薄使之又苦(處下或有㫖字/不下或有撫字)
(皆非/是)或被分割隊伍𨽻屬諸頭士卒本將一朝相失心
孤意怯難以有功又其本軍各須資遣道路遼逺勞費
倍多士卒有征行之艱閭里懐離别之思今聞陳許安
唐汝夀等州與賊界連接處村落百姓悉有兵器小小
俘刧皆能自防習於戰鬬識賊深淺既是土人䕶惜鄉
里比來未有處分猶願自備衣粮共相
