# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:15.341902
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0294-020朱文公校昌黎先生文集-卷第二十.
<pb:KR4c0044_SBCK_020-1a>¶
朱文公校昌&KR0058;先生集卷之二十(考異音/釋附)¶
　　序¶
　　　送董邵南序(南下或有遊/河北三字)¶
燕趙古稱多感&KR0099;悲歌之士董生舉進士連不得志於有司¶
懷抱利器欎(欎)適兹土吾知其必有合也董生勉乎哉夫以¶
子之不遇時苟慕義彊仁者皆愛惜焉矧燕趙之士出乎其¶
性者哉然吾嘗聞風俗與化移易吾惡知其今不異於古所¶
云邪聊以吾子之行卜之也(於吾方从閣本作於吾云或作/聞而无邪字〇今按萹首云古)¶
(称多感慨悲&KR0084;之士諸本作古所云語乃相應作吾所聞猶/為近之而語势巳微舛矣&KR0002;曰吾所云則都无来歴不成文)¶
(字必是謬誤无疑也然此篇言燕趙之士仁義出於其性乃/故反其詞以深譏其不臣而習乱之意故其卒章又為道上)¶
(威德以警動而招徠之/其旨微矣讀者詳之)董生勉乎哉吾因子有所感矣爲我¶
弔望諸君之墓而觀於其市復有昔時屠狗者乎爲我謝曰¶
明天子在上可以出而仕矣¶
<pb:KR4c0044_SBCK_020-1b>¶
　　　贈崔復州序¶
有地數百里趨走之吏自長史司馬巳下數十人其禄足以¶
仁其三族及其朋友故舊樂乎心則一境之人喜不樂乎心¶
則一境之人懼丈夫官至刺史亦榮矣(丈上或/有大字)雖然幽逺之¶
小民其足跡未嘗至城邑苟有不得其所能自直於郷里之¶
吏者鮮矣况能自辨於縣吏乎(方无苟有二/字或无有字)能自辨於縣吏¶
者鮮矣况能自辨於刺史之庭乎由是刺史有所不聞小民¶
有所不宣賦有常而民産無&KR0106;水旱癘疫之不期民之豐約¶
懸於州(句)縣令不以言連帥不以信民就窮而歛愈急吾見¶
刺史之難爲也(州或作前縣下或有/復出縣字皆非是)崔君爲復州其連帥則¶
于公崔君之仁足以蘇復人于公之賢足以庸崔君有刺史¶
之榮而無其不爲者將在於此乎(崔君之仁上或/有愈以爲三字)愈嘗辱于¶
公之知而舊游于崔君慶復人之將蒙其休澤也於是乎言¶
<pb:KR4c0044_SBCK_020-2a>¶
　　　贈張童子序(子下或有/兵曹字)¶
天下之以明二經舉於禮部者歳至三千人始自縣考試定¶
其可舉者然後升於州若府其不能中科者不與是数焉州¶
&KR0002;府緫其屬之所升又考試之如縣加察詳焉定其可舉者¶
然後貢於天子而升之有司其不能中科者不與是數焉謂¶
之郷貢有司者揔州府之所升而考試之加察詳焉第其可¶
進者以名上於天子而藏之屬之吏部歳不及二百人謂之¶
出身能在是選者厥惟艱哉二經章句僅數十萬言其傳注¶
在外皆誦之又約知其大&KR0003;(或无/大字)繇是舉者或逺至十餘年¶
然后與乎三千之數而升於禮部矣又或逺至十餘年然後¶
與乎二百之數而進於吏部矣班白之老半焉昏塞不能及¶
者皆不在是限有終身不得與者焉(之老二字/或作者)張童子生九¶
年自州縣逹禮部一舉而進立於二百之列(百下或/有人字)又二年¶
<pb:KR4c0044_SBCK_020-2b>¶
益通二經有司復上其事繇是拜衛兵曹之命人皆謂童子¶
耳目明逹神氣以靈余亦偉童子之獨出于等夷也童子請¶
於其官之長隨父而寧母&KR0010;八月自京師道陜南至號東及¶
洛師北過太河之陽九月始來及鄭(洛师或作洛陽及鄭方/作反鄭云此序疑作於)¶
(鄭序云愈与童子俱陸公之門人是童子以貞元八年升于/礼部又二年拜衛兵曹盖十年也公十年曽往河陽省墳墓)¶
(見𥙊老成文序當作於此時童子豈或鄭人邪〇今按反字/諸本多作及字盖自洛東出便可至鄭今以北過何陽故九)¶
(月始及鄭童子/未必為鄭人也)自朝之聞人以及五都之伯長羣吏皆厚其¶
餼賂或作謌詩以嘉童子童子亦榮矣(聞或作文方云五都/當謂雍陕&KR0593;蒲洛羣)¶
(吏方以閣𫟍本定蜀本訛作郡/吏今本併訛吏為縣其失逺矣)雖然愈將進童子於道使人¶
謂童子求益者非欲速成者夫少之與長也異&KR0026;少之時人¶
惟童子之異及其長也將責成人之禮焉(与或作於礼/上方无之字)成人¶
之禮非盡於童子所能而巳也然則童子宜暫息乎其巳斈¶
者而勤乎其未斈者可也愈與童子俱陸公之門人也慕回¶
<pb:KR4c0044_SBCK_020-3a>¶
路二子之相請贈與處也故有以贈童子(与処上或有出字/非是方云礼子路)¶
(去鲁謂顔子曰何以贈我顔子請/曰何以処我義不當有出字也)¶
　　　送浮屠文暢師序¶
人固有儒名而墨行者問其名則是校其行則非可以與之¶
游乎(儒名方作/名儒非是)如有墨名而儒行者問之名則非校其行而¶
是可以與之游乎(之名或作其名/而是或作則是)揚子雲稱在門牆則揮之¶
在夷狄則進之吾取以為法焉浮屠師文暢喜文章其周遊¶
天下凡有行必請於搢紳先生以求咏歌其所志(方无浮屠/師三字喜)¶
(下或有為字/謌方作哥)貞元十九年春將行東南柳君宗元為之請解¶
其装得所得叙詩累百餘篇非至篤好其何能致多如是邪¶
(請或作序所/下或无得字)惜其無以聖人之道告之者而徒㪯浮屠之&KR0003;¶
贈焉(告下方/无之字)夫文暢浮屠也如欲聞浮屠之&KR0003;當自就其師¶
而問之何故謁吾徒而來請也彼見吾君臣父子之懿文物¶
<pb:KR4c0044_SBCK_020-3b>¶
亊為之盛其心有慕焉(亊為或作礼楽/心下或有必字)拘其法而未能入故¶
楽聞其&KR0003;而請之如吾徒者宜當告之以二帝三王之道日¶
月星辰之行天地之所以著&KR0017;神之所以幽人物之所以蕃¶
江河之所以流而語之不當又爲浮屠之&KR0003;而瀆告之也(行/上)¶
(或有所以字江河方作河/江瀆告之方无瀆之二字)民之&KR0004;生固&KR0002;禽獸夷狄然聖人¶
者立然后知宫居而粒食親親而尊尊生者養而死者藏(粒/或)¶
(作/榖)是故道莫大乎仁義教莫正乎礼楽刑政(大方作過大乎/或作過於正方)¶
(作/大)施之於天下萬物得其宜措之於其躬休安而氣平堯以¶
是傳之舜舜以是傳之禹禹以是傳之湯湯以是傳之文武¶
文武以是傳之周公孔子書之於𠕋中國之人丗守之今浮¶
屠者孰爲而孰傳之邪(為下或/有之字)夫鳥俛而啄仰而四顧夫獸¶
深居而簡出懼物為之已害也猶且不脫焉弱之肉彊之食¶
(脫或/作免)今吾与文暢安居而暇食&KR0278;游以生死與禽獸異者寕¶
<pb:KR4c0044_SBCK_020-4a>¶
可不知其所自邪夫不知者非其人之罪也知而不爲者惑¶
也恱乎故不能即乎新者弱也知而不以告人者不仁也告¶
而不以实者不信也(不為上方无而字為下或有之字恱/或作或弱或作溺告人或作告之)余¶
旣重柳請又嘉浮屠能喜文辭於是乎言(請或作/詩非是)¶
　　　送楊支使序(或作送楊八/弟支使帰府)¶
愈在京師時嘗聞當今藩翰之賔客惟宣州為多賢(嘗或/作常)與¶
之游者二人隴西李博清河崔羣(二人下或/有焉字)羣與博之為人¶
吾知之道不行於主人与之処者非其𩔖虽有享之以季氏¶
之富不一日留也(方无於字於/下或有其字)以羣愽論之凡在宣州之幕¶
下者虽不尽與之遊皆可信而得其爲人矣(尽方作得或别/有得字在尽字)¶
(下)愈未嘗至宣州而楽頌其主人之賢者以其取人信之也¶
今中丞之在朝愈日侍言於門下其来而鎭茲土也(而鎭或/无而字)¶
(䥊或/作領)有問湖南之賔客者愈曰知其客可以信其主者宣州¶
<pb:KR4c0044_SBCK_020-4b>¶
也知其主可以信其客者湖南也去年冬奉詔為邑於陽山¶
然後得謁湖南之賔客於幕下於是知前之信之也不失矣¶
及儀之之來也聞其言而見其行則向之所謂羣与博者吾¶
何先後焉儀之智足以造謀材足以立事忠足以勤上惠足¶
以存下(本或无於是知以下十七字一本并无聞其言而見/其行七字方从閣杭録幕下即云及支使之來也聞)¶
(其言而見其行是知前之信之也不失矣支使智足以造謀/○今按此数本互有得失而方&KR0057;踈畧独今所定詳宻有序)¶
(目及羣博乃/与上文相應)而又侈之以詩書六藝之斈先聖賢之德音以¶
成其文以附其質宜乎從事於是府而流声实於天朝也(䝨/方)¶
(作/人)夫楽道人之善以勤其歸者乃吾之心也(勤或/作&KR0134;)謂我為邑¶
長於斯而媚夫人云者不知言者也工乎詩者&KR0084;以繫之¶
　　　送何堅序(坚下本或有/帰道州字)¶
何於韓同姓為近(於或作与集注按何氏出周成王母弟唐/叔虞後十二代孫食采於韓韓為秦所滅)¶
(子孫分散居於江淮晋/以韓為何遂為何氏)堅以進士㪯於吾為同業其在太斈¶
<pb:KR4c0044_SBCK_020-5a>¶
也吾爲博士堅爲生生博士爲同道其識堅也十年爲故人¶
(生博土或作/生与博士)同姓而近也同業也同道也故人也於其不得¶
願而歸其可以無言邪(不上或/有志字)堅道州人道之守陽公賢也¶
(或无賢字方/云此謂陽城)道有湖南爲屬州湖南楊公又賢也(或无湖南/又字楊作)¶
(陽皆非是方云/此謂楊慿也)堅爲民堅又賢也湖南得道爲屬道得堅爲¶
民堅歸唱其州之父老子弟服陽公之令道亦唱其縣與其¶
比州服楊公之令(楊或作/陽非是)吾聞鳥有鳯者&KR0106;出於有道之國¶
當漢時黄霸爲潁川是鳥實集而鳴焉&KR0002;史可信堅歸吾將¶
賀其見鳯而聞其鳴也巳(川下或有守字是鳥或作是/鳯鳥也史或作使或无巳字)¶
　　　送廖道士序¶
五岳於中州衡山最逺南方之山巍然髙而大者以百數獨¶
衡爲宗最逺而獨爲宗其神必靈(或无之字或无髙字/独衡下方有山字)衡之¶
南八九百里地益髙山益峻水清而益駛(或无峻水清而益/五字非是駛或作)¶
<pb:KR4c0044_SBCK_020-5b>¶
(駃音/決)其最髙而横絶南北者嶺郴之爲州在嶺之上測其髙¶
下得三之二焉(測如周礼側土深之測方/作側下别有南字皆非是)中州清淑之氣於¶
是焉窮氣之所窮盛而不過必蜿蟺(上於元切又音宛下市/衍切又音善祝日選虬)¶
(竜騰&KR0750;以蜿蟺蜿蜓也/蟺蚯蚓也又屈曲皃)扶輿(相如日扶輿𠋣靡郭璞注淮&KR0047;/所謂曽折摩地扶輿𠋣委也)¶
磅礴而鬱積(磅音旁薄音薄祝日莊子將磅礴万物以為一/注磅礴猶混同也釋文旁字又作磅沈佺期西)¶
(岳詩磅礴壓洪源孫曰蜿蟺扶輿磅礴欎積/皆氣積之皃○州下方有之字穷下无盛字)衡山之神旣靈¶
而郴之爲州又當中州清淑之氣蜿蟺扶輿磅礴而鬱積其¶
水土之所生神氣之所感白金水銀丹砂石英鍾乳橘柚之¶
包竹箭之美千㝷之名材不能獨當也(鬱上或无而字方无/英及橘柚之包五字)¶
(當下或有/竒字非是)意必有魁竒忠信材德之民生其閒(樊日柳子厚/送廖有方序)¶
(云交州多南金珠璣瑇𤦛象犀其産皆竒怪至於草木亦殊/異吾嘗恠陽德之炳燿徳發於紛葩瓌䴡而罕鍾乎人今廖)¶
(生剛徤重厚孝弟忠信以質乎中而文乎外固/鍾於陽德者耶子厚之序与公此作其意一同)而吾又未見¶
也其無乃迷惑溺没於佛老之學而不出邪(學或/作教)廖師郴民¶
<pb:KR4c0044_SBCK_020-6a>¶
而學於衡山氣專而容寂多藝而善遊豈吾所謂魁竒而迷¶
溺者邪(迷下或有/惑没字)廖師善知人&KR0002;不在其身必在其所與遊¶
訪之而不吾告何也於其别申以問之¶
　　　送王秀才序(或作進/士王含)¶
吾少時讀醉郷記(樊日王績字元功隋未大儒通之弟也著/醉郷記以次刘伶酒德頌含其子孫也)¶
私怪隱居者無所累於丗而猶有是言豈誠旨於味邪及讀¶
阮籍陶濳詩乃知彼雖偃蹇不欲與丗接然猶未能平其心¶
或爲事物是非相感發於是有託而逃焉者也(乃上或有然/後字或為方)¶
(作不為感發/方无發字)&KR0002;顔氏子(或无/子字)操瓢與簞曽參歌聲(孫日荘子/云曽子曳)¶
(縰而&KR0084;啇頌声蒲/天地&KR0002;出金石)&KR0002;出金石彼得聖人而師之汲汲毎&KR0002;不¶
可及其於外也固不暇尚何麴蘖之託而昏&KR0115;之逃邪吾又¶
以爲悲醉郷之徒不遇也(何下或有事/字為字疑衍)建中&KR0004;天子嗣位有¶
意貞&KR0026;開元之丕績在廷之臣争言事當此時醉郷之後丗¶
<pb:KR4c0044_SBCK_020-6b>¶
<pb:KR4c0044_SBCK_020-6b>¶
者邪¶
　　　送陳秀才彤序¶
讀書以爲學纉言以爲文非以誇多而闘靡也盖學所以爲¶
道文所以爲理耳(非以或/无以字)苟行事得其宜出言適其要雖不¶
吾面吾將信其富於文學也潁川陳彤始吾見之楊湖南門¶
下(之下或/有於字)頎然其長薫然其和吾目其貌耳其言因以得其¶
爲人及其乆也果&KR0002;不可及夫湖南之於人不輕以事接争¶
名者之於藝不可以虚屈吾見湖南之禮有加而同進之士¶
交譽也又以信吾信之不失也如是而又問焉以質其學䇿¶
焉以考其文則何信之有(諸本何下有不字方本亦然○舊/讀此序嘗怪則何不信之有以下)¶
(文意断絕不相承應毎竊疑之後見謝氏手校眞本卷首用/建炎奉使之印未有題字云用陳无巳所傳歐公定本讎正)¶
(乃删去此一不字&KR0004;亦未曉其意徐而讀之方斍此字之爲/疑去之而後一篇之血脉始復通貫因得釋去舊疑嘗謂此)¶
(於韓集最爲有功但諸本怃皆不及方拠謝本爲多而亦独/遺此字豈亦不嘗見其眞本耶嘗以告之又不見信故今特)¶
<pb:KR4c0044_SBCK_020-7a>¶
(刪不字而復/詳著其&KR0003;云)故吾不徴於陳而陳亦不出於我此豈非古人¶
所謂可爲智者道難與俗人言者𩔖邪凡吾從事於斯也乆¶
未見舉進士有如陳生而不如志者於其行姑以是贈之(志/上)¶
(或有其字/方从閣本)¶
　　　送王秀才序(或作/王塤)¶
吾常以爲孔子之道大而能愽門弟子不能徧&KR0026;而盡識也¶
故學焉而皆得其性之所近(方无為字大而/下方有其字)其後離散分處¶
諸侯之國又各以所能授弟子原逺而末益分(方从閣本作/引○今按以)¶
(分爲引盖草書之誤然幸有它本/可證方乃不取而独信其誤何哉)蓋子夏之學其後有田子¶
方子方之後流而爲莊周故周之後喜稱子方之爲人(故下/方有)¶
(莊/字)荀卿之書語聖人必曰孔子子弓(孫曰荀子非十二子篇/云无置錐之地而王公)¶
(不能与之争名在一大夫之位則一君不能独畜一囯不能/独容是聖人之不得势者也仲尼子弓是也儒效篇云非大)¶
(儒莫之能立仲/尼子弓是也)子弓之事業不傳惟太史公書弟子傳有姓¶
<pb:KR4c0044_SBCK_020-7b>¶
<pb:KR4c0044_SBCK_020-7b>¶
(楚元/王傳)因仰而言曰夫和平之音淡薄而愁思之聲要妙讙愉¶
之辭難工而窮苦之言易好也(之音或作者/之語非是)是故文章之作¶
&KR0106;發於羇旅草野至&KR0002;王公貴人氣滿志得非性能而好之¶
則不暇以爲(全&KR0002;方作&KR0002;至氣滿/志得方作氣得志滿)今僕射裴公開鎭蠻荆統¶
郡惟九(方无僕射/裴三字)常侍楊公領湖之南壤地二千里(方无/之字)德¶
刑之政並勤爵禄之報兩崇乃能存志乎詩書寓辭乎詠歌¶
往復循環有唱斯和搜竒抉怪雕鏤文字與韋布里閭憔悴¶
專一之士較其毫𨤲分寸鏗鏘發金石幽眇感&KR0017;神信所謂¶
材全而能鉅者也(&KR0017;神方/作神&KR0017;)兩府之從事與部屬之吏屬而和¶
之苟在編者咸可&KR0026;也冝乎施諸樂章紀諸𠕋書(在或作/有非是)從¶
事曰子之言是也告於公書以爲荆潭唱和詩序¶
　　　送幽州李端公序¶
(李益時佐凼州劉済/幕今相囯李藩也)¶
<pb:KR4c0044_SBCK_020-8a>¶
元年(元和/元年)今相國李公爲吏部貟外郎(年下或有春字洪玉/父云是年春公猶在)¶
(江陵安得有/偕朝道語)愈嘗與偕朝道語幽州司徒公之賢曰某前年¶
&KR0013;詔告禮幽州(德宗崩以藩爲告/哀使故至幽州)入其地迓勞之使里至毎¶
進益㳟(里或作累/或作狎)及郊司徒公(劉济/也)紅帓首鞾(許戈切/亦作靴)袴握¶
刀左右雜佩(帓或作帕方从杭本刀下有在字而讀連下文/左字爲句謝本又挍作在右○今按&KR0002;如方意)¶
(則當云左握刀右雜佩矣不應云握刀在左亦不應唯右有/佩也在爲衍字无疑杭本誤也礼䟽云帶劔之法在左右手)¶
(抽之爲便則刀不當在右謝本亦非矣左右/雜佩當自爲一句内則所謂左右佩用者也)弓䩨服(韔丑亮/切韔或)¶
(作在方从閣杭蜀𫟍作張引&KR0003;文云弓施弦爲張又云服弓/衣也○今按韔服皆弓室也然詩云言韔其弓又曰交韔二)¶
(弓則韔字又可通作虚字用矣此弓韔服謂納弓/於服耳况弓之施弦与否於服无利害作張非是)矢揷房(交/云)¶
(左傳抽天納/房房箭舎也)俯立迎道左(方从閣杭本/道作賔非是)某禮辭曰公天子之¶
宰禮不可如是及府又以其服即事某又曰公三公不可以¶
將服承命卒不得辭(卒上或有及館又如是一句方从閣杭/𫟍粹无之○今按此據次第當有此句)¶
(但下文云上堂即客階坐必東嚮&KR0002;至館如此即是常礼不/足言唯在府如此乃見其尊事天子使者不敢以主礼自居)¶
<pb:KR4c0044_SBCK_020-8b>¶
(之意當从/方本爲是)上堂即客階坐必東向(偕下方複出即客二字云/文粹亦有即字則知古本)¶
(誠然也〇今按&KR0232;岀二字古本虽/有然不知是何文理不足爲正也)愈曰國家失太平於今六¶
十年夫十日十二子相配數窮六十其將復平(句)平必自幽¶
州始亂之所出也(平/作乎○今按若作乎字而属上句則/下文不應便重出如開元時乎下句但云)¶
(必自幽州始而上无平字即又/不成文理今定作平仍属下句)今天子大聖司徒公勤於禮¶
庻幾帥先河南北之將來覲奉職如開元時乎李公曰然今¶
李公旣朝夕左右必數數爲上言元年之言殆合矣端公歳¶
時來壽其親東都東都之大夫士莫不拜于門其爲人佐甚¶
忠意欲司徒公功名流千萬歳請以愈言爲使歸之獻(方无/復岀)¶
(東都字大夫士/或作士大夫)¶
朱文公校昌黎先生集卷之二十¶
