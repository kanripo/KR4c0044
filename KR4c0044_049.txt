# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:16.578639
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB04n0295-049朱文公校昌黎先生文集外集-卷第七.
<pb:KR4c0044_SBCK_049-1a>¶
朱文公校昌&KR0058;先生外集卷之七(考異音釋附)¶
　順宗實録二(起二月/盡二月)¶
二月甲子上御丹鳯門大赦天下自貞元二十一年二月二¶
十四日昧爽巳前大辟巳下罪無輕重常赦所不原者咸赦¶
原之諸色人中有才行兼茂明於理躰者經術精深可爲師¶
法者逹於吏理可使從政者宜委常參官各舉所知其在外¶
者長吏精加訪擇具名聞奏仍優禮發遣舊事宫中有要市¶
外物令官吏主之與人爲市隨給其直(外物下或/有間字)貞元末以¶
官者爲使抑買人物稍不如本估末年不復行文書置白望¶
數百人於兩市并要閙坊閱人所賣物但稱宫市即歛手付¶
與眞僞不復可辨無敢問所從來其論價之髙下者率用百¶
錢物買人直数千錢物(其論疑當/作与論)仍索進奉門户并脚價錢¶
將物詣市至有空手而歸者名爲宫市而實奪之嘗有農夫¶
<pb:KR4c0044_SBCK_049-1b>¶
以驢&KR0018;柴至城賣遇宦者称官市取之纔與絹数尺又就索¶
門户仍邀以驢送至内農夫涕泣以所得絹付之不肯受曰¶
湏汝驢送柴至内農夫曰我有父母妻子待此然後食今以¶
柴與汝不取直而歸汝尚不肯我有死而巳遂歐宦者(待或/作得)¶
(有死或/作必死)街吏擒以聞詔黜此宦者而賜農夫絹十匹然宫市¶
亦不爲之改易諌官御史数奏䟽諌不聽上&KR0004;登位禁之至¶
大赦又眀禁又貞元中要乳母皆令選寺&KR0026;婢以充之而給¶
與其直例多不中選寺&KR0026;次當出者賣産業割與地買之貴¶
有姿貌者以進其徒苦之至是亦禁焉(地上与字恐誤或賣/産業是本文後改作)¶
(割地而傳者不夫/舊文又誤增与字)貞元末五坊小兒張捕鳥雀於閭里皆爲¶
暴横以取錢物至有張羅網於門不許人出入者或有張井¶
上者使不得汲水近之輒曰汝驚供奉鳥雀痛歐之出錢物¶
求謝乃去或相聚飲食於肆醉飽而去賣者或不知就索其¶
<pb:KR4c0044_SBCK_049-2a>¶
直多&KR0013;歐罵或時留蛇一嚢爲質曰此蛇所以致鳥雀而捕¶
之者今留付汝幸善飼之勿令飢渇賣者愧謝求哀乃𢹂而¶
去上在春宫時則知其弊常欲奏禁之至即位遂推而行之¶
人情大恱(春或/作東)乙丑停塩鐡使進獻舊塩鐵錢物悉入正庫¶
一助經費其後主此務者稍以時市珍翫時新物充進獻以¶
求恩澤其後益甚歳淮錢物謂之羡餘而經入益少至貞元¶
末逐月有獻焉謂之月進至是乃罷(遂或作/逐非是)命右金吾將軍¶
兼中丞田景度持節告哀於吐蕃以庫部貟外熊執易爲副¶
兵部郎中兼中丞元季方告哀于新羅且𠕋立新羅嗣王主¶
客貟外郎兼殿中監馬于爲副　二月庚午朔出後宫三百¶
人辛未以翰林待詔王伾爲翰林學士壬申以故相撫¶
州别駕姜公輔爲吉州刺史前戸部侍郎判度支江州别駕¶
蘇弁爲忠州刺史追故相忠州刺史陸贄郴州别駕鄭餘慶¶
<pb:KR4c0044_SBCK_049-2b>¶
前京兆尹杭州刺史韓皐前諌議大夫道州刺史陽城赴京¶
師德宗自貞元十年巳後不復有赦令左降官雖有名德才¶
望以微過忤㫖譴逐者一去皆不復叙用至是人情大恱而¶
陸贄陽城皆未聞追詔而卒於遷所士君子惜之(聞下或/有於字)癸¶
酉出後宫并教坊女妓六百人聽其親戚迎于九仙門百姓¶
相聚讙呼大喜　景戍詔曰檢校司空平章事杜佑可檢校¶
司徒平章事充度支并塩鐵使以浙西&KR0026;察李錡爲浙西節¶
度檢校刑部尚書賜徐州軍額曰武寕制曰朕新委元臣綜¶
釐重務爰求貳職固在能臣起居舎人王叔文精識瓌材寡¶
徒少欲質直無𨼆沈深有謀其忠也盡致君之大方其言也¶
逹爲政之要道凡所詢訪皆合大猷冝継前勞佇光新命可¶
度支塩鐵副使依前翰林學士本官賜如故(賜如或/作餘如)&KR0004;叔文¶
旣專内外之政與其黨謀曰判度支則國賦在手可以厚結¶
<pb:KR4c0044_SBCK_049-3a>¶
諸用事人取兵士心以固其權驟使重職人心不服藉杜佑¶
雅有㑹計之名位重而務自全易可制故先令佑主其名而¶
除之爲副以專之(藉更作籍或无籍字/除之疑當作除巳)以户部尚書判度支¶
王紹爲兵部尚書以吏部郎中李鄘爲御史中丞武元衡爲¶
左庶子&KR0004;叔文黨数人貞元末巳爲御史在臺至元衡爲中¶
丞薄其人待之鹵莾皆有所憾而叔文又以元衡在風憲欲¶
使附巳使其黨誘以權利元衡不爲之動叔文怒故有所授¶
庚寅制(下或有/曰字)門下侍郎守吏部尚書平章事賈耽可檢¶
校司空兼左僕射守門下侍郎平章事鄭珣瑜可守吏部尚¶
書守中書侍郎平章事髙郢可守刑部尚書守尚書左丞平¶
章事韋執誼可守中書侍郎並依前平章事　癸巳詔曰萬¶
國之本屬在元良主器之重歸于長子所以基社稷而固&KR0022;¶
統古之制也廣陵王某孝友温恭慈仁忠恕慱厚以容物寛¶
<pb:KR4c0044_SBCK_049-3b>¶
明而愛人祗服訓詞言皆合雅講求典學禮必從師居有令¶
聞動無違德朕𫉬纉丕緒祗&KR0002;大猷惟懷永圖用建儲貳以¶
承宗廟以奉粢盛爰舉舊章俾膺茂典宜𠕋爲皇太子改名¶
某仍令所司擇日備禮𠕋命&KR0004;廣陵王名從水傍享至𠕋爲¶
皇太子始改從今名　丁酉吏部尚書平章事鄭珣瑜稱疾¶
去位其日珣瑜方與諸相㑹食於中書故事丞相方食百寮¶
無敢謁見者叔文是日至中書欲與執誼計事令直省通執¶
誼直省以舊事告叔文叱直省直省懼入白執誼執誼逡巡¶
慙&KR0956;竟起迎叔文就其閤語良乆宰相杜佑髙郢珣瑜皆停¶
筋以待(郢下或/有鄭字)有報者云叔文索飯韋相巳與之同餐閤中¶
矣佑郢等心知其不可畏懼叔文執誼莫敢出言(或无不/字非是)珣¶
瑜獨歎曰吾豈可復居此位顧左右取馬徑歸遂不起前是¶
左僕射賈耽以疾歸第未起珣瑜又継去二相皆天下重望¶
<pb:KR4c0044_SBCK_049-4a>¶
相次歸卧叔文執誼等益無所顧忌逺近大懼焉¶
朱文公校昌&KR0058;先生外集卷之七¶
<pb:KR4c0044_SBCK_049-4b>¶
