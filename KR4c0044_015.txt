# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:15.127221
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0294-015朱文公校昌黎先生文集-卷第十五.
<pb:KR4c0044_SBCK_015-1a>¶
朱文公校昌黎先生集卷之十五(考異音/釋附)¶
　書¶
　　與孟東野書(東野或/作郊)¶
與足下别乆矣以吾心之思足下知足下懸懸於吾也(以吾/或作)¶
(以余方从閣蜀本云除下文/江湖予楽也一語餘並作吾)各以事牽不可合并其於人人¶
非足下之爲見而日與之處足下知吾心樂否也(其於人人/或无下人)¶
(字&KR0003;見前卷荅張藉書或作它人/非是方无此四字之処方作人処)吾言之而聽者誰歟吾唱¶
之而和者誰歟言無聽也唱無和也獨行而無徒也是非無¶
所與同也足下知吾心樂否也(无聽无和上或並有之而字/行下方无而字与同方作以)¶
(同&KR0003;巳/見前)足下才髙氣清行古道處今丗無田而衣食事親左¶
右無違足下之用心勤矣足下之處身勞且苦矣混混與丗¶
相濁獨其心追古人而從之(从之方作从今之人云謝以貞/元本定○今按上語与丗相濁)¶
(即是從今之人更着二字則贅而不詞矣舊/書之不足據有如此者故特詳著其語云)足下之道其使¶
<pb:KR4c0044_SBCK_015-1b>¶
吾悲也(使上方/无其字)去年春脫汴州之亂幸不死無所於歸遂來¶
于此(於或作与方作以○今按/送楊少尹序亦有此語)主人與吾有故哀其窮居吾¶
于符離雎上及秋將辭去因&KR0013;留以職事黙黙在此行一年¶
矣到今年秋聊復辭去江湖余樂也與足下終幸矣李習之¶
娶吾亡兄之女期在後月朝夕當來此張籍在和州居䘮家¶
甚貧恐足下不知故具此白冀足下一來相視也自彼至此¶
雖逺要皆舟行可至速圖之吾之望也春且盡時氣向&KR0044;惟¶
侍奉吉慶愈眼疾比劇甚無聊不復一一(尽時方本作時尽/向作日○今按方)¶
(本无文理盖其意信本而不信理好竒而不喜常故其所取/毎得乖戾暗澁之語虽此等无利害極分明処亦不能&KR0693;是)¶
(可歎/巳)愈再拜¶
　　　答竇秀才書(竇下或有/存亮字)¶
愈白愈少駑怯於他藝能自度無可努力又不通時事而與¶
丗多齟齬念終無以樹立遂發憤篤專於文學學不得其術¶
<pb:KR4c0044_SBCK_015-2a>¶
(不得上一/有而字)凡所辛苦而僅有之者皆符於空言而不適於實¶
用又重以自廢是故學成而道益窮年老而智愈困(智或/作身)今¶
又以罪黜於朝廷逺宰蠻縣愁憂無聊瘴癘侵加喘喘焉無¶
以冀朝夕足下年少才俊辭雅而氣銳(雅或/作清)當朝廷求賢如¶
不及之時當道者又皆良有司操數寸之管書盈尺之&KR0083;髙¶
可以釣爵位循次而進亦不失萬一於甲科(書方作尽循上/或有&KR0002;字或无)¶
(万一/二字)今乃乗不測之舟入無人之地以相從問文章爲事(舟/或)¶
(作/川)身勤而事左辭重而請約非計之得也(左或作/&KR0057;非是)雖使古之¶
君子積道藏德遁其光而不曜膠其口而不傳者遇足下之¶
請懇懇猶將倒&KR0338;傾囷羅列而進也(其光二字方作丗曜或/作耀請或作情囷一作)¶
(箘/云)&KR0002;愈之愚不肖又安敢有愛於左右哉顧足下之能足以¶
自奮愈之所有如前所陳是以臨事愧恥而不敢答也錢財¶
不足以賄左右之匱急文章不足以發足下之事業(章不足/或作章)¶
<pb:KR4c0044_SBCK_015-2b>¶
(不/可)稛(苦隕切囯語日稛載而歸稛絭束也一作/管子小正篇諸侯之使垂槖而入稛載而歸)載而往垂¶
槖而歸足下亮之而巳愈白¶
　　　上李尚書書(李下或/有实字)¶
月日將仕郎前守四門博士韓愈謹載拜奉書尚書大尹閤¶
下(載或作再古字通/用或无尚書二字)愈來京師於今十五年所見公卿大臣¶
不可勝數皆能守官奉職無過失而巳未見有赤心事上憂¶
國如家如閤下者(或无如/家二字)今年巳來不雨者百有餘日種不¶
入土野無青草而盗賊不敢起榖價不敢貴百坊百二十司¶
六軍二十四縣之人皆&KR0002;閤下親臨其家老姦&KR0043;贓銷縮摧¶
沮䰟亡&KR0334;䘮影㓕跡絶非閤下條理鎮服宣布天子威德其¶
何能及此愈也少從事於文學見有忠於君孝於親者雖在¶
千百年之前猶敬而慕之况親逢閤下得不候於左右以求¶
效其懇懇謹獻所爲文兩卷凡十五篇(謹或/作請)非敢以爲文也¶
<pb:KR4c0044_SBCK_015-3a>¶
以爲謁見之資也進退惟命愈恐懼再拜¶
　　　賀徐州張僕射白兎狀(或注建封字/狀或作書云)¶
伏聞今月五日營田廵官陳從政献瑞兎毛質皦白天馴其¶
心(皦或作全/或作皎)其始實得之符離安阜屯(安阜方求名如唐孟/元&KR0045;董作西華屯是)¶
(也○今按下云得之軍田/則此屯字乃屯田之屯也)屯之役天朝行遇之迫之弗逸人¶
立而拱(屯或作田/弗或作不)竊惟休咎之兆天所以啓斍于下依&KR0011;託¶
喻事之纎悉不可圗驗非睿智博通孰克究明愈雖不敏請¶
試辨之(或无愈虽/不敏一語)兎隂&KR0011;也又窟居狡而伏逆象也今白其¶
色絶其群也馴其心化我德也人立而拱非禽獸之事革而¶
從人且服罪也得之符離符離實戎國名又附麗也(戎方从/閤杭本)¶
(作我名下注絶句二字䴡或作离○今按實我囯名不成文/理漢書衛青傳討涌泥破符离晋均日二王号也所謂戎囯)¶
(從或/取此)不在農夫之田而在軍田武德行也不戰而來之之道¶
也有安阜之嘉名焉(道下方无也字安阜或作革附或作/安附嘉方作喜又无名字皆非是)伏¶
<pb:KR4c0044_SBCK_015-3b>¶
惟閤下股肱帝室藩垣天下(方无閤/下字)四方其有逆亂之臣未¶
血斧鑕之属畏威崩析歸我乎哉其事兆矣(諸本多如此嘉/祐杭本亦然方)¶
(本之属作其属属下句析作析云漢終軍傳野獸井角明同/本也衆支内时示无外也殆將有觧編髪前左祍而蒙化者)¶
(又王夢謂■論今南師&KR0023;白虎偃武㒷文之應也&KR0023;之者張/武張而猛也公言盖祖此○今按嘉祐諸本之析二字文理)¶
(分明方氏但據蜀本而不復著諸本之同異其所定又皆誤/盖其属師我事小不足言不&KR0002;逆乱之臣歸我之為大而可)¶
(願也崩折亦不成文&KR0002;用論語分崩離折之語則當从木&KR0002;/用史記折而入於魏之語則當從手二義皆通然旣有崩字)¶
(則似本用論/語中字也)是宜具跡表聞以承答天意小子不惠猥以文¶
句微識蒙念(或无不惠二字念方从/文&KR0080;作合全无文理云)睹兹盛美焉敢避不讓¶
之責而黙黙耶(方从杭蜀&KR0080;作黙/貨也亦不成文理)愈再拜¶
　　　上兵部李侍郎書(蜀本生異字/或作異非是)¶
十二月九日將仕郎守江陵府法曹參軍韓愈謹上書侍郎¶
閤下愈少鄙鈍於時事都不通䁱家貧不足以自活應㪯覔¶
官凡二十年矣薄命不幸動遭讒謗進寸退尺卒無所成性¶
<pb:KR4c0044_SBCK_015-4a>¶
本好文學(好或/作喜)因困厄悲愁無所告語遂得究窮於經傳史¶
記百家之&KR0003;沈潜乎訓義反復乎句讀礱磨乎事業而奮發¶
乎文章凡自唐虞巳來編簡所存大之爲河海髙之爲山嶽¶
(文&KR0080;作泰山与上下句/不&KR0124;非是方从三本云)明之爲日月幽之爲&KR0017;神纎之爲珠¶
璣華實変之爲雷霆風雨竒辭奥㫖靡不通逹惟是鄙鈍不¶
通曉於時事學成而道益窮年老而智益困(智或/作身)私自憐悼¶
悔其&KR0004;心髮秃齒豁不見知已夫牛角之歌辭鄙而義拙堂¶
下之言不書於傳記齊&KR0074;㪯以相國叔向&KR0157;手以上然則非¶
言之難爲聽而識之者難遇也(難為属上句為或/作其則属下句云)伏以閤下¶
内仁而外義行髙而德鉅尚賢而與能哀窮而悼屈(方本仁/下賢下)¶
(无而字○今諸此上下四句本或皆有而字者為正或皆无/之或上二句无而下二句有者亦通而方本必於其第一第)¶
(三句去之使其參差齟齬而不可讀以為/古則不淳从為今則不響不識其何意也)自江而西旣化而¶
行矣今者入守内職爲朝廷大臣當天子新即位汲汲於理¶
<pb:KR4c0044_SBCK_015-4b>¶
化之日岀言㪯事宜必施設(宜或/作計)旣有聽之之明又有振之¶
之力寗戚之歌&KR0934;(子紅切&KR0934;/明鄭大夫)明之言不發於左右則後而失¶
其時矣謹獻舊文一卷扶樹教道有所明白南行詩一卷舒¶
憂娯悲雜以瓌怪之言時俗之好所以諷於口而聽於耳也¶
如賜覧&KR0026;亦有可采干黷嚴尊伏増惶恐愈再拜¶
　　　答尉遲生書(下或注/汾字)¶
愈白尉遲生足下(或无愈/白二字)夫所謂文者必有諸其中是故君¶
子愼其實實之美惡其發也不揜本深而末茂形大而聲宏¶
行峻而言厲心醇而氣和昭晣者無疑優游者有餘體不備¶
不可以爲成人辭不足不可以爲成文愈之所聞者如是有¶
問於愈者亦以是對今吾子所爲皆善矣謙謙然&KR0002;不足而¶
以徴於愈愈又敢有愛於言乎抑所能言者皆古之道古之¶
道不足以取於今吾子何其愛之異也(或无復出古/之道三字)賢公卿¶
<pb:KR4c0044_SBCK_015-5a>¶
大夫在上比肩始進之賢士在下比肩彼其得之必有以取¶
之也(也上方/无之字)子欲仕乎其往問焉皆可學也&KR0002;獨有愛於是¶
而非仕之謂則愈也嘗學之矣請&KR0071;今以言¶
　　　答楊子書¶
(方云此書荅楊敬之凌之子也所謂逺其兄甚/者謂誨之誨之馮之子柳子厚所爲&KR0003;車者也)¶
辱書并示表記述書辭等五篇比於東都略見顔色未得接¶
言語心固巳相竒但不敢果於貌定(果於或/作果以)知人堯舜所難¶
又嘗服宰予之誡故未敢决然决亦不敢忽然忘也(舜方/作帝)到¶
城巳來不多與人還往友朋之中所敬信者平昌孟東野東¶
野吃吃&KR0003;足下不離口崔大敦詩不多見毎毎&KR0003;人物亦以¶
足下爲處子之秀近又得李七翶書亦云足下之文逺其兄¶
甚(李下或无七字/甚下或有矣字)夫以平昌之賢其言一人固足信矣况又¶
崔與李&KR0071;至而交&KR0003;邪故不待相見相信巳熟旣相見不要¶
<pb:KR4c0044_SBCK_015-5b>¶
約巳相親審知足下之才充其容也今辱書乃云云是所謂¶
以黄金注重外而内惑也然恐足下少年與僕老者不相&KR0011;¶
尚須驗以言故具白所以而今而後不置疑於其閒可也(所/以)¶
(下或復有以字非/是閒上方无其字)&KR0002;曰長育人才則有天子之大臣在&KR0002;僕¶
者守一官且不足以修理况如是重任邪學問有暇幸時見¶
臨愈白¶
　　　至鄧州北&KR0009;上襄陽于相公書(或注順/字音迪)¶
伏蒙示文武順聖樂辭(唐德宗以後方鎮多製樂舞以献頔/献順聖樂曲其曲將半行綴皆伏一)¶
(人舞于中又令女妓爲佾舞/雄徤壯妙號文武順聖楽)天保樂詩讀蔡琰胡笳辭詩(後/漢)¶
(蔡琰字文姫中郎將邕之女/㒷平中没於南匈奴十二年)移族從并與京兆書(保或作寶/移族從以)¶
(下八字方从閤杭本如此云頔丗雄朔易時移群從古数爲/京兆人以書修敬於京兆尹李實刘夢得集有代李井荅書)¶
(可考諸本或以從并爲徙并非也○今按刘集代實荅頔第/二書也其曰移族從者頔与京兆書外别有移群從書移非)¶
(移居之移乃移文之移盖始去其/舊郷故移書以曉其宗族群從也)自幕府至鄧之北境凡五¶
<pb:KR4c0044_SBCK_015-6a>¶
百餘里自庚子至甲辰凡五日(庚上或/無自字)手披目視口詠其言¶
心惟其義且恐且懼忽&KR0002;有亡不知鞍馬之勤道途之逺也¶
夫澗谷之水深不過咫尺丘垤之山髙不能踰㝷丈人則狎¶
而翫之(人則方作則/人或無則字)及至臨泰山之懸崖窺巨海之驚瀾莫¶
不戰掉悼慄眩惑而自失(悼或作㑧或作惶或作憚方云&KR0003;/文悼懼也陳楚謂懼曰悼陸士衡)¶
(表五情/震悼)所觀變於前所守易於内亦其理宜也閤下&KR0018;超卓¶
之竒材蓄雄剛之俊德渾然天成無有畔岸而又貴窮乎公¶
相威動乎區極(區或/作樞)天子之毗諸侯之師故其文章言語與¶
事相侔憚赫&KR0002;雷霆浩汗&KR0002;河漢正聲諧韶護勁氣沮金石¶
(惮赫或作変化方云閣蜀録粹皆作燀赫字小訛/也惮丹末切与怛同荘子聲侔&KR0017;神憚赫千里)豐而不餘¶
一言約而不失一辭其事信其理切孔子之言曰有德者必¶
有言信乎其有德且有言也(或无之/言字)&KR0045;子雲曰商書灝灝爾¶
周書噩噩爾信乎其能灝灝而且噩噩也(雲下或/有言字)昔者齊君¶
<pb:KR4c0044_SBCK_015-6b>¶
行而失道管子請釋老馬(管仲隰朋從威公伐孤竹迷惑失/道管仲曰老馬之智可用也乃放)¶
(老馬而隨之遂/得道見韓子)而隨之(隨上方/無而字)樊遲請學稼孔子使問之老¶
農夫馬之智不賢於夷吾農之能不聖於尼父然且云爾者¶
聖賢之能多農馬之知專故也(然下或有/則字非是)今愈雖愚且賤其¶
從事於文實專且乆則其賛王公之能而稱大君子之美不¶
爲僣越也伏惟詳察愈恐懼再拜¶
　　　爲分司郎官上鄭尚書相公啓¶
愈啓伏&KR0170;仁恩猥賜示問(猥或作俯方無○今按言猥/&KR0002;俯者事上之礼無者非是)感戴¶
戰悚&KR0002;無所容措(悚或/作猥)然尚有厥誠須盡露於左右者敢避¶
其煩黷懐不滿之意於受恩之地哉(方无厥誠字黷或作瀆/字通用方作黙則訛矣)¶
(又連下句讀/之其誤益甚)愈幸甚三得爲屬吏朝夕不離門下出入五年¶
(方从杭蜀本无入字○今按出入漢人語多有/之公作㐮陽盧承志亦云出入十年方誤矣)竊目計較受¶
與報不宜在門下諸從事後(較或/作惟)故事有當言未賞敢不言¶
<pb:KR4c0044_SBCK_015-7a>¶
有不便於己輙吐私情閤下所宜憐也(方从問本无/於字非是)分司郎¶
官職事惟祠部爲煩且重愈獨判二年日與宦者爲敵相伺¶
候罪過惡言詈辭狼藉公牒不敢爲恥實慮䧟禍故前者懷¶
狀乞與諸郎官更判意雖甚專事似率爾言語精神不能自¶
明不&KR0041;察允遽以慙歸僶俛日日遂踰累旬私圖其宜敢以¶
病告鳲鳩平均歌於國風從事獨賢雅以怨刺伏惟俯加憐¶
察幸甚幸甚(閤无俯字録无俯察二字俯或作特/○今按得失之意巳論於篇首矣)愈再拜¶
　　　爲河南令上留守鄭相公啓¶
愈啓愈爲相公官属五年辱知辱愛伏念曽無絲毫事爲報¶
荅效(方从三本/无伏字)日夜思慮謀畫以爲事大君子當以道不宜¶
苟且求容恱故於事未嘗敢疑惑宜行則行宜止則止(止方/並作)¶
(尓○按對上句行字義當作/止方本无理不詞今改从衆)受容受察不復進謝(閤杭本无/受容字非)¶
(是)自以爲如此眞得事大君子之道(方无/之字)今雖&KR0170;沙汰爲縣¶
<pb:KR4c0044_SBCK_015-7b>¶
固猶在相公治下未同去離門牆爲故吏爲形跡嫌疑改前¶
所爲以自踈外於大君子固當不待煩&KR0003;於左右而後察也¶
(外下方从三本/无於字非是)人有告人辱罵其妹與妻爲其長者得不追¶
而問之乎追而不至爲其長者得不怒而杖之乎坐軍營操¶
兵守禦爲留守出入前後驅從者此眞爲軍人矣坐坊市賣¶
餅又稱軍人則誰非軍人也愚以爲此必姦人以錢財賂將¶
吏盗相公文牒竊注名姓於軍籍中以陵駕府縣此固相公¶
所欲去奉法吏所當嫉雖捕繫杖之未過也(陵駕方云字見/選沈休文論嫉)¶
(下或有矣字未上方从三本无之字/非是未下或有至字或作不至過)昨聞相公追捕所告受¶
辱罵者愚以爲大君子爲政當有&KR0096;變始似小異要歸於正¶
耳軍吏紛紛入見告屈爲其長者安得不小致爲之之意乎¶
(長下方从三本/无者字非是)未敢以此仰疑大君子及見諸從事&KR0003;則與¶
小人所望信者少似乖戾雖然豈敢生疑於萬一(方无/於字)必諸¶
<pb:KR4c0044_SBCK_015-8a>¶
從事與諸將吏未能去朋黨心蓋覆黤黮(上鄔感切下它感/切甚黒也刘伶客)¶
(至詩黤黮元夜/隂韓曰青黒色)不以眞情狀白露左右小人受私恩良乆安¶
敢閉蓄以爲私恨不一二陳道伏惟相公憐察幸甚幸甚(受/私)¶
(或作私受○今按私受非是然此七字爲句語亦太煩又/下語便有私恨字不應重複如此疑北私字是&KR0283;文也)愈¶
無適時才用漸不喜爲吏得一事爲名可自罷去不啻如棄¶
涕唾無一分顧藉心(方从閤本名字在罷字下而名字下更/有一罷字杭本无名字可自作自可亦)¶
(无下罷字○今按此句諸本皆不可讀但别本作得一事爲/名可自罷去比閤本只移一名字去一罷字比杭本但増一)¶
(名字倒一自字而文義通暢畧无疑滯今从之〇又按此二/書誤字尢多而閤杭蜀本又爲特甚不知何故如此大氐公)¶
(於朝廷或抵上官論時事及職事則皆如公狀之体不用古/文竒語此二篇亦其類也切意讀者厭其无竒而輒改之故)¶
(其多誤/至此)顧失大君子纎芥意如丘山重守官去官惟今日指¶
揮愈惶懼再拜上¶
<pb:KR4c0044_SBCK_015-8b>¶
朱文公校昌&KR0058;先生集卷之十五¶
