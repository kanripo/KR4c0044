# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:15.947129
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0294-034朱文公校昌黎先生文集-卷第三十四.
<pb:KR4c0044_SBCK_034-1a>¶
朱文公校昌&KR0058;先生集卷之三十四(考異音/釋附)¶
　　碑誌¶
　　　南陽樊紹述墓誌銘¶
(補注後山詩話歐陽公謂退之為樊宗師墓誌便/似樊文其始出於司馬子長子長為長卿傳如其)¶
(文惟其過之/故兼之也)¶
樊紹述旣卒且葬愈將銘之從其家求書得書號魁紀公者¶
三十卷曰樊子者又三十卷春秋集傳十五卷表牋狀策書¶
序傳記紀誌&KR0003;論今文讃銘凡二百九十一篇(誌上方/无紀字)道路¶
所遇及器物門里雜銘二百二十賦十詩七百一十九(一十/或作)¶
(又/十)曰多矣哉古未嘗有也然而必出於巳不襲蹈前人一言¶
一句(洪曰囯史補云元和之後文章則斈竒於韓愈斈澁於/樊宗師退之作樊墓誌称其為文不剽襲&KR0026;絳守居園)¶
(池記誠然亦太竒澁矣本朝王晟刘忱皆為之注解如瑶翻/碧㶑嵬眼傾耳等語皆前人所未道也歐陽公䟦絳守居園)¶
(池語云元和文章之盛極矣其竒怪至於如此又詩曰嘗聞/紹述絳守居偶來登覽周四偶異哉樊子怪可吁心欲獨去)¶
<pb:KR4c0044_SBCK_034-1b>¶
<pb:KR4c0044_SBCK_034-1b>¶
惟古於詞必巳出降而不能乃剽賊(方作/脱)後皆指前公相襲¶
從漢迄仐用一律寥寥乆哉莫斍屬(斍方作/斈非是)神徂聖伏道絶¶
塞旣極乃通發紹述文從字順各識(識)有欲求之此其躅¶
　　　中大夫陜府左司馬李公墓誌銘¶
公諱郱(蒲經/切)字某雍王繪之後(繪或作㑹方从/新旧史作繪)王孫道明唐¶
&KR0004;以屬封淮陽王又追王其祖父曰雍王長平王(下或有長/平生淮陽)¶
(五/字)淮陽生景融景融親益踈不王生務該生思一思一生岌¶
(魚級/切)比四丗官不過縣令州佐然益讀書爲行爲士大夫家¶
岌爲蜀州晋原尉(原或/作康)生公未晬(祖對切子生一歲/曰晬&KR0003;文周年也)以卒無¶
家母抱置之姑氏以去姑憐而食之至五六歳自問知本末¶
因不復與羣兒戯常黙黙擉處曰吾獨無父母不力斈問自¶
立不名爲人年十四五能闇記論語尚書毛詩左氏文選凡¶
百餘萬言凛然殊異姑氏子弟莫敢爲敵浸傳之聞諸父(敵/方)¶
<pb:KR4c0044_SBCK_034-2a>¶
(作嬌非是之/聞或作聞之)諸父泣曰吾兄尚有子&KR0088;迎歸而坐問之應對¶
横從無難諸父悲喜頋語羣子弟曰吾爲汝得師(話或作謂/或无曰字)¶
(无吾/字)於是縱斈無不&KR0026;以朝邑貟外尉選魯公眞卿第其所¶
試文上等(文下或/有為字)擢爲同官正尉曰文如李尉乃可望此其¶
後比以書判拔萃選爲萬年尉(或无/比字)爲華州録事參軍爭事¶
爭事於刺史去官爲陸渾令河南尹鄭餘慶薦之朝拜南鄭¶
(興元府/屬縣)令尹家奴以書抵縣請事公走府出其書投之尹前¶
尹慚其廷中人曰令辱我令辱我(方云漢張耳傳李良素貴/起慚其從官又&KR0061;盎還愧)¶
(其吏公此文与刘昌裔誌皆/用此或无復出令辱我三字)且曰令退遂怨之拾掇三年無¶
所得(方无/所字)拜宗正丞宰相以文理白爲資州刺史公喜曰吾¶
將有爲也䜛宰相者言之上曰是與其故故得用(方无者/字非是)改¶
拜陜府左司馬公又喜曰是官無所職吾其不以吏事受責¶
死矣長慶元年正月丙辰以疾卒春秋七十三(方无正月字/而云李本作)¶
<pb:KR4c0044_SBCK_034-2b>¶
(正月盖正月十八日也○仐按是年辛丑嵗丙辰非嵗名則/爲日名而在月下為是方知日辰所直而不以李本&KR0024;正月)¶
(字不可/曉也)公内外行完潔白奮厲再成有家士大夫談之夫人¶
愽陵崔氏朝邑令友之之女其曾伯父玄暐有功中宗時夫¶
人髙明遇子婦有節法進見侍側肅如也七男三女邠爲澄¶
城主簿其嫡激鄜城令(激下或/有為字)放芮城尉漢&KR0101;察御史滻洸¶
潘皆進士及公之存内外孫十有五人五月庚申葬華隂縣¶
東&KR0002;干里漢韓氏壻也故予與爲銘其詞曰¶
愈下而微旣極復飛其自公始公多孫子將復廟祀(廟方作/其/今)¶
(按唐㑹要礼官議户部尚書韋損四代祖所立私廟子孫官/卑其祠乆廢仐損官三品凖令合立三廟此以郱之先嘗有)¶
(王封而後丗官卑不得立廣故云將復廟祀也然唐制亦非/古而本朝立法尤踈略雄蘇媿公嘗議立廟与襲爵之法相)¶
(為表裏其説為善惜/乎當時不施行也)¶
　○故幽州節度判官贈給事中清河張君墓誌銘¶
張君名徹字某以進士累官至范陽府&KR0101;察御史長慶元年¶
<pb:KR4c0044_SBCK_034-3a>¶
仐牛宰相爲御史中丞奏君名迹中御史選(元或作二方云/考之史當作元)¶
(年陳斉之云常疑牛僧孺之為人&KR0026;此語則知韓公亦不/喜其人矣然牛宰相三子或作仐宰相牛公未知孰是)詔¶
即以爲御史其府惜不敢留遣之而密奏幽州將父子&KR0071;續¶
不廷選且乆仐新收臣又始至&KR0012;怯須強佐乃濟發半道有¶
詔以君還之仍遷殿中侍御史加賜朱衣銀魚(仍或/作乃)至數日¶
軍亂怨其府從事盡殺之而囚其帥且相約張御史長者毋¶
侮辱轢蹙我事無庸殺置之帥所(毋或作无我亊下/方有无罪二字)居月餘¶
聞有中貴人自京師至君謂其帥公無&KR0018;此土人上使至可¶
因請見自辨幸得脫免歸即推門求出(或無/免字)守者以告其魁¶
魁與其徒皆駭曰必張御史張御史忠義必爲其帥告此(史/下)¶
(方无張字及无告此二/字〇按告字疑當作言)餘人不如遷之别舘(仐按餘人二字/疑衍而下文不)¶
(如遷之别舘自為一句盖述其言如此下文又云即与衆出/君乃記其亊也但无所考不敢輒刪耳或云餘人字不必去)¶
(其日遷之别館盖言/今當如此耳亦通)即與衆出君(与或/作以)君出門罵衆曰汝何¶
<pb:KR4c0044_SBCK_034-3b>¶
敢反前日呉元濟斬東市昨日李師道斬於軍中同惡者父¶
母妻子皆屠死肉餧狗䑕鴟鵶汝何敢反汝何敢反行且罵¶
衆畏惡其言不忍聞(畏下或有皆字非是/或在畏上則或有之)且虞生変即擊君¶
以死君抵死口不絶罵衆皆曰義士義士或收&KR0287;之以俟事¶
聞天子壯之贈給事中其友侯雲長佐鄆使請於其帥馬僕¶
射爲之選於軍中得故與君相知張恭李元实者使以幣請¶
之范陽(恭或/作泰)范陽人義而歸之以聞詔所在給船轝傳歸其¶
家賜錢物以葬長慶四年四月某日其妻子以君之䘮葬于¶
某州某所(四年方云舊本或作二年或作三年按鄆帥馬揔/也揔以二年狄遷右僕射明年夏召還當作二年)¶
(或三年也○今按方&KR0003;雖如此而其所定之本却作/四年今姑從之盖或䘮帰踰年馬旣召還乃克葬也)君弟復¶
亦進士佐汴宋得疾変易䘮心驚惑不常君得閒即自視衣¶
褥薄厚節時其飲食而匕筯進養之(褥或作衾或无養字○/仐按養字去声礼曰以)¶
(其飲食/忠養之)禁其家無敢髙語出声醫餌之薬其物多空青雄黄¶
<pb:KR4c0044_SBCK_034-4a>¶
諸竒怪物劑錢至十数萬營治勤劇皆自君手不假之人家¶
貧妻子常有飢色祖某某官父某某官(祖某父某或/作祖践父休)妻韓氏¶
禮部郎中某之孫汴州開封尉某之女於余爲叔父孫女君¶
常從余斈選於諸生而嫁與之孝順祇修羣女效其所爲男¶
&KR0002;干人曰某女子曰某銘曰¶
嗚呼徹也丗慕顧以行子揭揭(音/羯)也噎喑(上一結切/下於金切)以爲生¶
子獨割也爲彼不清作玉雪也仁義以爲兵用不缺折也(缺/折)¶
(或作/折缺)知死不失名得猛厲也自申于闇明莫之奪也(闇明當/作明闇)¶
(説見/下條)我銘以貞之不肖者之呾(相呵也/音怛)也(方无者字或无之/字方云此銘以徹)¶
(揭割雪折厉奪呾為韻而行生清兵名闇貞復自為韻厉音/烈闇當讀如諒闇之闇○今按方說多得之此銘盖法兎&KR0431;)¶
(魚麗䓁詩隔句用韻耳詩隔句用韻先儒所未知觀公此銘/則旣識之矣但闇明二字乙之則韻自叶而義亦勝&KR0002;如方)¶
(説則雖讀闇作䳺韻終/不叶而義亦不通也)¶
　　　河南府法曹參軍盧府君夫人苗氏墓誌銘¶
<pb:KR4c0044_SBCK_034-4b>¶
(或無府苗氏三字或作/范陽盧君夫人苗氏)¶
夫人姓苗氏諱某字某上黨人曽大父襲夔贈禮部尚書大¶
父殆庶贈太子太師父如蘭仕至太子司議郎汝州司馬(或/作)¶
(别駕方云丗系表作/永王府&KR1460;議&KR0153;軍)夫人年&KR0002;干嫁河南法曹盧府君諱貽¶
有文章德行(府君字范復出/河南或作范賜)其族丗所謂甲乙者先夫人卒¶
(或作卒/先夫人)夫人生能配其賢殁能守其法男二人於陵渾女三¶
人皆嫁爲士妻貞元十九年四月四日卒於東都敦化里年¶
六十有九其年七月某日祔于法曹府君墓在洛陽龍門山¶
(其年或作其明/年七或作八)其季女壻昌&KR0058;韓愈爲之誌(之下或有銘字/或有銘字而無)¶
(之/字)其詞曰¶
赫赫苗宗族茂位尊或毗于王或貳于藩是生夫人載穆令¶
聞(是或/作厥)爰&KR0004;在家孝友惠純乃及于行克嫓德門(乃及或作/享乃克或)¶
(作/光)肅其爲礼&KR0073;其爲仁(爲礼方作礼容○今以下/句爲仁偶之方説非是)法曹之終¶
<pb:KR4c0044_SBCK_034-5a>¶
諸子实㓜煢㷀其哀介介其守循道不違厥声弥劭(或作旣/克其家)¶
(厥問/愈劭)三女有從二男知教閭里歎息母婦思效歳時之嘉嫁¶
者來寧累累外孫有&KR0157;有嬰(累累或/作纍纍)扶牀坐膝嬉戯讙争旣¶
壽而康旣備而成不歉于約不矜于盈伊昔淑哲或圖或書¶
嗟咨夫人孰與爲儔刻銘寘墓以賛碩休(鉻或作石寘或作/誌書儔休以古韻)¶
(叶巳見/溪堂詩)¶
　　○故貝州司法參軍李君墓誌銘¶
(參軍李翺習之之祖習之嘗自為其皇祖實録其/行治皆如誌所書翺之實録終曰先祖有美而不)¶
(知不明也知而不傳不仁也翺欲傳懼文章不足/以&KR0091;頌道德光耀來丗是以頓首欲假辭於执事)¶
(者亦惟不斥其愚而為之/傳焉意翺乞公銘之辭也)¶
貞元十七年九月丁夘隴西李翶合葬其皇祖考貝州司法¶
恭軍楚金皇祖妣清河崔氏夫人于汴州開封縣某里(七或/作八)¶
(月下或有一日字開封縣某里或/作陳留縣安曹里後開封字同)昌&KR0058;韓愈紀其丗著其德¶
<pb:KR4c0044_SBCK_034-5b>¶
行以識其葬(識或/作誌)其丗曰由梁武昭王六丗至司空(其丗或/作其詞)¶
(至或/作有)司空之後二丗爲刺史清淵侯由侯至于貝州凡五丗¶
其德行曰事其兄如事其父其行不敢有出焉(或無/曰字)其夫人¶
事其姒如事其姑其於家不敢有&KR0825;焉(姒或/作姊)其在貝州其刺¶
史不恱於民將去官民相率讙譁手瓦石胥其出擊之(刺上/或無)¶
(其字方云据李翶集刺史嚴正晦也胥或作須或作需或無/其字方云史記趙丗家太后盛氣胥之入又廉頗傳胥後今)¶
(註胥猶/須也)刺史匿不敢出州縣吏由别駕巳下不敢禁司法君¶
奮曰是何敢爾(或無何字/方無爾字)屬小吏百餘人持兵仗以出(仗或/作杖)¶
立木而署之曰刺史出民有敢&KR0026;者殺之木下民聞皆驚相¶
告散去後刺史至加擢任貝州由是大理(加下或/有礼字)其葬曰(或/作)¶
(日方云山谷李謝以古本定與/上文其丗曰其德行曰爲一例)翶旣遷貝州君之䘮于貝州¶
殯于開封遂遷夫人之䘮于楚州八月辛亥至于開封壙于¶
丁巳墳于九月辛酉窆(彼驗切説文窆葬下棺/也周礼及窆執斧是也)于丁夘(窆方/作穸)¶
<pb:KR4c0044_SBCK_034-6a>¶
人謂李氏丗家也侯之後五丗仕不遂藴必發其起而大乎¶
四十年而其兄之子衡始至户部侍郎君之子四人官又卑¶
翺其孫也有道而甚文(甚文出左傳楚子西日光又甚文觀/翺實録亦可見甚文矣魯直詩云習)¶
(之實録葬皇祖斯文/如女有正色云云)固於是乎在(或無/固字)¶
　　　處士盧君墓誌銘¶
處士諱於陵其先范陽人父貽爲河南法曹參軍河南尹與¶
人有仇誣仇與賊通收掠取服法曹曰我官司也我在不可¶
以爲是廷爭之以死河南怒命卒捽之(捽昨没切捽撃/也卒或作牽)法曹¶
爭尤強遂并收法曹竟奏殺仇籍其家而釋法曹法曹出徑¶
歸卧家念河南&KR0020;弗可敗氣憤弗食歐血卒夷都人至今猶¶
道之處士少而孤母夫人憐之讀書學文皆不待強教卒以¶
自立在母夫人側油油翼翼不忍去時歳母夫人旣終育㓜¶
弟與歸宗之妹經營勤甚未暇進仕也年三十有六元和二¶
<pb:KR4c0044_SBCK_034-6b>¶
年五月壬辰以疾卒有男十歳曰義女九歳曰孟又有女生¶
處士卒後未名(孟下或/無又字)於其年九月乙酉其弟渾以家有無¶
葬以車一乗於龍門山先人兆愈於處士妹壻也爲其誌且¶
銘其後曰¶
貴&KR0006;冨&KR0006;如其材得何數&KR0006;名&KR0006;壽&KR0006;如其人豈無有&KR0006;彼¶
皆逢其臧子獨迎其凶兹命也邪兹命也邪¶
　　　故太學博士李君墓誌銘(斈或/作常)¶
太學博士頓丘李于余兄孫女壻也(或無/女字)年四十八長慶三¶
年正月五日卒其月二十六日穿其妻墓而合葬之在某縣¶
某地子三人皆㓜&KR0004;干以進士爲鄂岳從事遇方士柳泌從¶
受藥法服之往往下血比四年病益急乃死(柳泌&KR0003;巳見前/乃方作及非是)¶
其法以鉛滿一鼎按中爲空實以水銀蓋封四際燒爲丹沙¶
云(鼎下方有以物字/實以方作以實)余不知服食&KR0003;自何丗起殺人不可討¶
<pb:KR4c0044_SBCK_034-7a>¶
而丗慕尚之益至此其惑也在文書所記及耳聞相傳者不¶
&KR0003;(方無/相字)今直取目見親與之游而以藥敗者六七公以爲丗¶
誡工部尚書歸登殿中御史李虚中刑部尚書李遜遜弟刑¶
部侍郎建襄陽節度使工部尚書孟簡東川節度御史大夫¶
盧坦金吾將軍李道古此其人皆有名位丗所共識工部旣¶
食水銀得病自&KR0003;&KR0002;有燒鐡杖自顚貫其下者(顚或/作巓)摧而爲¶
火射竅節以出狂痛號呼乞絶其茵席常得水銀發且止唾¶
血數十年以斃(茵或作裀/方無常字)殿中疽發其背死刑部且死謂余¶
曰我爲藥誤其季建一旦無病死襄陽黜爲吉州司馬余自¶
&KR0061;州還京師襄陽乗舸邀我於蕭洲屏人曰我得秘藥不可¶
獨不死今遺子一器可用&KR0037;肉爲丸服之别一年而病其家¶
人至訊之曰前所服藥誤方且下之下則平矣病二歳竟卒¶
(一家方作有可所/服下方有之字)盧大夫死時溺出血肉痛不可忍乞死乃¶
<pb:KR4c0044_SBCK_034-7b>¶
死(大方作害○今按古史肉或作寅今淮南子及内經靈樞/當存此体疑此别未害字乃寅之訛而方考之不詳也乃)¶
(死乃或作及或/無死字皆非是)金吾以柳泌得罪食泌藥五十死海上此可¶
以爲誡者也蘄不死乃速得死謂之智可不可也五穀三牲¶
鹽醯果&KR0188;人所常御人相厚勉必曰強食今惑者皆曰五&KR0150;¶
令人夭不能無食當務减節鹽醯以濟百味(済或/作斉)豚魚雞三¶
者古以養老反曰是皆殺人不可食一筵之饌禁忌十常¶
不食二三不信常道而務&KR0017;怪臨死乃悔後之好者又曰彼¶
死者皆不得其道也我則不然始病曰藥動故病病去藥行¶
乃不死矣及且死又悔嗚呼可哀也巳可哀也巳(江隣幾云/此誌略不)¶
(叙于丗代行/事不知何也)¶
朱文公校昌黎先生集卷之三十四¶
<pb:KR4c0044_SBCK_034-8a>¶
