# -*- mode: mandoku-view -*-
#+TITLE: 別本韓文考異
#+DATE: 2015-09-23 10:18:07
#+PROPERTY: JUAN 17


此
言久矣未嘗敢以聞於人(矣下或/有而字)側聞閣下抱不世之
才¶(抱方從閣杭蜀本作苞云文選包多作苞陳寔碑所/謂苞靈擢之純是也蜀世下仍有出字文苑有出人)
(字○今按韓公¶未必固/用選語且從諸本作抱)特立而獨行道方而事實(立下/方無)
(而/字)巻舒不隨¶乎時文武唯其所用豈愈所謂其人哉抑
未聞後進之士有¶遇知於左右獲禮於門下者豈求之
而未得邪(或無/而字)将志存¶乎立功而事専乎執主雖遇其
人未遐禮邪(将或/作其)何其宜聞¶而久不聞也愈雖不材其
<pb:KR4c0044_WYG_017-6a>
自處不敢後於恒人閣下将求之¶而未得歟古人有言
請自隗始(言下或有/曰字非是)愈今者惟朝夕芻¶米僕賃之資是
急不過費閣下一朝之享而足也(享或/作宴)如曰¶吾志存乎
立功而事専乎報主雖遇其人未暇禮焉則非愈¶之所
敢知也(功下或無而字/焉或作哉非是)世之齪齪者既不足以語之(以/一)¶
(作與方云/以與義通)磊磊竒偉之人又不能聽焉則信乎命之窮
也謹¶獻舊所為文一十八首如賜覽觀亦足知其志之
所存愈恐<md:KR4c0044_SBCK_017-4b>¶懼再拜
<pb:KR4c0044_WYG_017-6b>
　　　與崔羣書¶
自足下離東都凡兩度枉問尋承已達宣州主人仁賢
同列¶皆君子雖抱羇旅之念亦且可以度日無入而不
自得樂天¶知命者固前修之所以禦外物者也况足下
度越此等百千¶輩豈以出處近逺累其靈臺邪(方無百/千輩三)
(字○今按諸本及詳文勢皆當有/此三字¶但不知指何人而言耳)宣州雖稱清涼髙爽
然皆大江之南風土不並¶以北将息之道當先理其心
心閑無事然後外患不入風氣¶所宜可以審備小小者
<pb:KR4c0044_WYG_017-7a>
亦當自不至矣(或無無事二字患或作達/方無不入二字¶皆非是)足下之賢雖
在窮約猶能不改其樂况地至近官榮禄¶厚親愛盡在
左右者邪所以如此云云者以為足下賢者宜¶在上位
託於幕府則不為得其所是以及之乃相親重之道¶耳
非所以待足下者也(也上或/無者字)僕自少至今從事於往還
朋<md:KR4c0044_SBCK_017-5a>¶友間一十七年矣日月不為不久所與交往相識者
千百人¶非不多其相與如骨肉兄弟者亦且不少(或無/所與)
(二/字)或以事同¶或以藝取或慕其一善或以其久故或初
<pb:KR4c0044_WYG_017-7b>
不甚知而與之已¶密其後無大惡因不復決捨或其人
雖不皆入於善而於巳¶巳厚雖欲悔之不可(悔之下或/有亦字不)
(可或作/可乎)凡諸淺者固不足道¶深者止如此(諸或作此/或無諸字)至
於心所仰服考之言行而無瑕尤¶窺之閫奥而不見畛
域明白淳粹輝光日新者惟吾崔君一¶人(服或作伏言/方作百又無)
(尤字皆/非是)僕愚陋無所知曉然聖人之書無所¶不讀其精
麤巨細出入明晦雖不盡識抑不可謂不渉其流¶者也
以此而推之以此而度之誠知足下出羣拔萃無謂僕
<pb:KR4c0044_WYG_017-8a>
何從而得之也與足下情義寧須言而後自明邪(自明/或作)
(明白/非是)¶所以言者懼足下以為吾所與深者多不置白黒
於胷中耳¶(為上方/無以字)既謂能粗知足下而復懼足下之不
我知亦過也比<md:KR4c0044_SBCK_017-5b>¶亦有人説足下誠盡善盡美抑猶有可
疑者僕謂之曰何疑¶疑者曰君子當有所好惡好惡不
可不明(上好惡字或作法非/是然本字亦未¶安)如清河者人無賢愚無不
説其善伏其為人以是而疑之¶耳(伏或作服/或無耳字)僕應之曰
鳯凰芝草賢愚皆以為美瑞青天白¶日奴𨽻亦知其清
<pb:KR4c0044_WYG_017-8b>
明譬之食物至於遐方異味則有嗜者有¶不嗜者(食上/或有)
(於/字)至於稻也梁也膾也䏑也豈聞有不嗜者哉¶疑者乃
解解不解於吾崔君無所損益也(於吾或作吾於/非是或無所字)自¶古
賢者少不肖者多自省事已来又見賢者恒不遇不賢
者¶比肩青紫賢者恒無以自存不賢者志滿氣得賢者
雖得卑¶位則旋而死不賢者或至眉夀(旋則作/旅非是)不知造
物者意竟如¶何無乃所好惡與人異心哉(或無異/字非是)又不
知無乃都不省記¶任其死生夀夭邪未可知也人固有
<pb:KR4c0044_WYG_017-9a>
薄卿相之官千乘之位¶而甘陋巷菜&KR0245;者同是人也猶
有好惡如此之異者况天之<md:KR4c0044_SBCK_017-6a>¶與人當必異其所好惡無
疑也合於天而乖於人何害况又¶時有兼得者邪崔君
崔君無怠無怠(或作崔君無/怠崔君無怠)僕無以自¶全活者從一官
於此轉困窮甚思自放於伊潁之上當亦終¶得之(潁之/方作)
(潁/水)近者尤衰憊左車第二牙無故動搖脱去目視¶昏花
尋常間便不分人顔色兩鬢半白頭髮五分亦白其一¶
鬚亦有一莖兩莖白者(亦白或作已白其一/或無一字鬚或作鬢)僕家不幸
<pb:KR4c0044_WYG_017-9b>
諸父¶諸兄皆康彊早世如僕者又可以圖於久長哉以
此忽忽思¶與足下相見一道其懷小兒女滿前能不顧
念(或無小字或無女字滿下¶或/有眼字能不方作不能非是)足下何由得歸北来僕
不樂江南官滿便終¶老嵩下足下可相就僕不可去矣
珍重自愛慎飲食少思慮¶惟此之望愈再拜¶
　　　與陳給事書(陳京/也)¶
愈再拜愈之獲見於閣下有年矣始者亦嘗辱一言之
譽貧<md:KR4c0044_SBCK_017-6b>¶賤也衣食於奔走不得朝夕繼見其後閣下位益
<pb:KR4c0044_WYG_017-10a>
尊伺候於¶門牆者日益進(候下或/無於字)夫位益尊則賤者日
隔伺候於門牆¶者日益進則愛博而情不専(益尊或無/益字日隔)
(或無/日字)愈也道不加修¶而文日益有名夫道不加修則賢
者不與文日益有名則同¶進者忌始之以日隔之疏加
之以不専之望以不與者之心¶而聽忌者之説由是閣
下之庭無愈之跡矣(専上方從杭本有辱字忌者或¶作/忌始生之跡上方有也字皆非是)
去年春亦嘗一進謁於左右矣温乎其容¶若加其新也
(若上或有其字也下或有矣字下句亦然皆/非是或又疑加當作嘉乃與下文閔字為對)屬¶乎其言
<pb:KR4c0044_WYG_017-10b>
若閔其窮也(屬或作厲方從文苑云屬猶/附屬連屬之屬決非厲字也)退而喜也¶以
告於人其後如東京取妻子又不得朝夕繼見及其還
也¶亦嘗一進謁于左右矣邈乎其容若不察其愚也悄
乎其言¶若不接其情也(若上方並有其字愚或/作言其情方作於情)退而懼
也不敢復進¶今則釋然悟翻然悔曰其邈也乃所以怒
其来之不繼也其<md:KR4c0044_SBCK_017-7a>¶悄也乃所以示其意也(示或作/不盡)不敏
之誅無所逃避不敢遂¶進輒自疏其所以并獻近所為
復志賦已下十首為一巻巻¶有標軸(所為下方有文字/下下或有賦字非)
<pb:KR4c0044_WYG_017-11a>
(是/)送孟郊序一首生紙寫不加装¶飾皆有楷字處(楷下/或無)
(字/字)急於自解而謝不能竢更寫閣¶下取其意而略其禮
可也(意或/作言)愈恐懼再拜¶
　　　答馮宿書¶
垂示僕所闕非情之至僕安得聞此言(方無/得字)朋友道缺
絶久¶無有相箴規磨切之道僕何幸乃得吾子(諸本久/下有矣)
(字方從閣杭本云漢¶武紀夷狄無義所從来久語自此/也○今按矣字有無無利害姑從方本但未有以見其)
(必用漢紀中語/而決無此字耳)¶僕常閔時俗人有耳不自聞其過懍懍
<pb:KR4c0044_WYG_017-11b>
然惟恐已之不自聞¶也而今而後有望於吾子矣然足
下與僕交久僕之所守足¶下之所熟知在京城時囂囂
之徒相訾百倍足下時與僕居¶朝夕同出入起居亦見
僕有不善乎(僕居或作並居方/無僕字或無居字)然僕<md:KR4c0044_SBCK_017-7b>¶退而思之雖無以
獲罪於人亦有以獲罪於人者(思下方無之字下獲¶字/或作服○今按二句皆)
(云獲罪於人恐有誤字作服亦無/理疑上句人字或是天字更詳之)僕在京城一¶年不一
至貴人之門人之所趨僕之所傲與已合者則從之¶遊
不合者雖造吾廬未嘗與之坐(造或/作居)此豈徒足致謗而
<pb:KR4c0044_WYG_017-12a>
已¶不戮於人則幸也追思之可為戰慄寒心故至此已
来尅已¶自下雖不肖人至未嘗敢以貌慢之况時所尚
者邪(已或/作以)以¶此自謂庶㡬無時患不知猶復云云也聞
流言不信其行嗚¶呼不復有斯人也君子不為小人之
恟恟而易其行(方無/而字)僕¶何能爾委曲從順向風承意汲
汲恐不得合猶且不免云云¶命也可如何(向或作望且/下或有懽字)
(或無/可字)然子路聞其過則喜禹聞昌¶言則下車拜(車下或/有而字)
古人有言曰告我以吾過者吾之師也¶(過上或/無吾字)願足下
<pb:KR4c0044_WYG_017-12b>
不憚煩茍有所聞必以相告吾亦有以報子¶不敢虛也
不敢忘也(下或有愈再拜字與衛/中行書同或作頓首)<md:KR4c0044_SBCK_017-8a>¶　　　與衛中行書¶
大受足下辱書為賜甚大然所稱道過盛豈所謂誘之
而欲¶其至於是歟不敢當不敢當其中擇其一二近似
者而竊取¶之則於交友忠而不反於背面者少似近焉
(一下方/無二字)亦其心¶之所好耳行之不倦則未敢自謂能爾
也不敢當不敢當(或無¶此/六字)至於汲汲於富貴以救世為
<pb:KR4c0044_WYG_017-13a>
事者皆聖賢之事業知其¶智能謀力能任者也(謀上方/無能字)
(謀下方有與/字而屬下句)如愈者又焉能之¶始相識時方甚貧衣食
於人其後相見於汴徐二州僕皆為¶之從事日月有所
入比之前時豐約百倍足下視吾飲食衣¶服亦有異乎
然則僕之心或不為此汲汲也其所不忘於仕¶進者亦
将小行其志耳此未易遽言也凡禍福吉凶之来¶似不
在我惟君子得禍為不幸而小人得禍為恒君子得福¶
為恒而小人得福為幸以其所為似有以取之也(為幸/方作)
<pb:KR4c0044_WYG_017-13b>
(為不幸/非<md:KR4c0044_SBCK_017-8b>¶是)必曰君子則吉小人則凶者不可也(吉下或/有而字)賢
不肖存乎¶已貴與賤禍與福存乎天名聲之善惡存乎
人(賢方作仁/或無之字)存¶乎已者吾将勉之存乎天存乎人者吾
将任彼而不用吾力¶焉其所守者豈不約而易行哉足
下曰命之窮通自我為之¶吾恐未合於道足下徴前世
而言之則知矣若曰以道徳為¶巳任窮通之来不接吾
心則可也窮居荒涼草樹茂宻出無¶驢馬則與人絶一
室之内有以自娛足下喜吾復脱禍亂不¶當安安而居
<pb:KR4c0044_WYG_017-14a>
遲遲而来也(而居方作/於居非是)¶
　　　上張僕射第二書¶
愈再拜以撃毬事諫執事者多矣(諫或/作陳)諫者不休執事
不止¶此非為其樂不可捨其諫不足聽故哉(閣杭蜀本/如此而方)
(從諸本哉作也今以¶下兩句推之作哉近是盖此非至/故哉十五字當作一句讀之乃得其意或者又云哉字)
(恐是邪字聲訛為也今/作邪字¶讀之文理尤順)諫不足聽者辭不足感心也(心/上)
(或有/人字)樂不可捨者患<md:KR4c0044_SBCK_017-9a>¶不能切身也(身上亦/有人字)今之言毬之
害者必曰有危墮之憂有¶激射之虞(墮或作/墜下同)小者傷面
<pb:KR4c0044_WYG_017-14b>
目大者殘形軀執事聞之若不¶聞者其意必曰進若習
熟則無危墮之憂避能便捷則免激¶射之虞小何傷於
面目大何累於形軀者哉愈今所言皆不¶在此其指要
非以他事外物牽引相比也特以撃毬之間之¶事明之
耳(事上或/無之字)馬之與人情性殊異至於筋骸之相束血¶氣
之相持安逸則適勞頓則疲者同也乘之有道步驟折
中¶少必無疾老必後衰及以之馳毬於場蕩搖其心腑
振撓其¶骨筋(或作/筋骨)氣不及出入走不及迴旋逺者三四
<pb:KR4c0044_WYG_017-15a>
年近者一二¶年無全馬矣然則毬之害於人也決矣(諸/本)
(皆如此方從杭本決下無矣字○今¶按上句有矣字此/句亦須有矣字語勢方殺杭本只是偶然脱漏不謂後)
(人信之過甚而使韓公為是歇後/不了之語也¶今當以諸本為正)凡五藏之繫絡甚微
坐立必懸垂於胷臆之間而¶以之顛頓馳騁嗚呼其危
哉(臆或/作腹)春秋傳曰夫有尤物足以<md:KR4c0044_SBCK_017-9b>¶移人茍非徳義則必
有禍雖豈弟君子神明所扶持然廣慮¶之深思之亦養
夀命之一端也(雖或作推/方無一字)愈恐懼再拜¶
　　　與馮宿論文書(或無論/文字)
<pb:KR4c0044_WYG_017-15b>
辱示初筮賦實有意思(筮方/作仕)但力為之古人不難到但
不知¶直似古人亦何得於今人也(何下或有有字或/有有字而無得字)僕
為文久每¶自則意中以為好則人必以為惡矣(則人或/作即人)
(必下方/無以字)小稱意¶人亦小怪之大稱意即人必大怪之也
(亦上或有即字/也上方無之宇)時時¶應事作俗下文字下筆令人慙及
示人則人以為好矣(俗下方¶無文字二字而/有者字則人方無則字)小慙者亦
䝉謂之小好大慙者即必以¶為大好矣不知古文直何
用於今世也然以竢知者知耳(直或¶作真方無今/字然以或作然而)昔楊
<pb:KR4c0044_WYG_017-16a>
子雲著太𤣥人皆笑之子雲之言曰世¶不我知無害也
(或無之/言二字)後世復有楊子雲必好之矣子雲死¶近千載竟
未有楊子雲可歎也其時桓譚亦以為雄書勝老<md:KR4c0044_SBCK_017-10a>¶子(或/無)
(為/字)老子未足道也子雲豈止與老子爭彊而已乎此未¶
為知雄者(未為方/作不為)其弟子侯芭頗知之以為其師之書
勝周¶易(師上或/無其字)然侯之他文不見於世不知其人果如
何耳以此¶而言作者不祈人之知也明矣直百世以竢
聖人而不惑質¶諸鬼神而不疑耳(或作/矣)足下豈不謂然
<pb:KR4c0044_WYG_017-16b>
乎近李翺從僕學文¶頗有所得然其人家貧多事未能
卒其業有張籍者年長於¶翺而亦學於僕其文與翺相
上下一二年業之庶㡬乎至也¶(長上或無年字/㡬下方有至字)然閔其
棄俗尚而從於寂寞之道以之爭名¶於時也(此下或有/未知果能)
(不叛去乎八字又或疑此句上有然字意無所/承恐所増多八字當在然字之上未¶知是否)久不談
聊感足下能自進於此故復發憤一道(從下或有/而字¶非是)愈再
拜¶
　　　與祠部陸員外書
<pb:KR4c0044_WYG_017-17a>
　　　　(外下或有薦士字陸傪字公休貞元十八年/權徳輿典舉傪佐之公時為四門博士薦侯)
　　　　(喜等十/人于傪)<md:KR4c0044_SBCK_017-10b>¶執事好賢樂善孜孜以薦進良士明白是非為已任方
今天¶下一人而已愈之獲幸於左右其足跡接於門牆
之間陞乎¶堂而望乎室者亦将一年於今矣(或無跡字/陞或作昇)
念慮所及輒欲¶不自疑外竭其愚而道其志况在執事
之所孜孜為已任者¶得不少助而張之乎誠不自識其
言之可采與否其事則小¶人之事君子盡心之道也天
<pb:KR4c0044_WYG_017-17b>
下之事不可遽數又執事之志¶或有待而為未敢一二
言也今但言其最近而切者爾(天下之事¶或作天下之/士方云謂有待而為則)
(事字/為當)執事之與司貢士者相知誠深矣(誠或/¶作識)彼之所望
於執事執事之所以待乎彼者可謂至而無間¶疑矣(方/無)
(矣/字)彼之職在乎得人執事之志在乎進賢如得其人¶而
授之所謂兩得其求順乎其必從也執事之知人其亦
博¶矣夫子之言曰舉爾所知然則愈之知者亦可言已
(或作矣/或作也)¶文章之尤者有侯喜(補註貞元十九年中/進士第終國子主簿)者侯
<pb:KR4c0044_WYG_017-18a>
雲長(中貞元十八/年<md:KR4c0044_SBCK_017-11a>¶進士第)者喜之家在開元中衣冠而朝者兄
弟五六人及喜之¶父仕不達棄官而歸喜率兄弟操耒
耜而耕于野(方無于/野字)地¶薄而賦多不足以養其親則以
其耕之暇讀書而為文以干¶於有位者而取足焉(其耕/之暇)
(方作非耕之時/或作其暇之時)喜之文章學西京¶而為也舉進士十五
六年矣(京或作漢或/作漢西京)雲長之文執事所¶自知其為人淳
重方實可任以事其文與喜相上下有劉述¶古(中貞元/二十一)
(年進/士第)者其文長於為詩文麗而思深當今舉於禮¶部者
<pb:KR4c0044_WYG_017-18b>
其詩無與為比而又工於應主司之試其為人温良誠¶
信無邪佞詐妄之心(邪佞詐妄方作邪妄/詐偽或作邪妄詐佞)彊志而婉容
和平¶而有立其趨事静以敏著美名而負屈稱者其日
已久矣(方無¶矣字或/作為日久矣)有韋羣玉(不見于登科記公之所/薦十人九第而羣玉獨)
(遺豈有司以京兆從子之/故逺¶嫌畏譏矯而黜之耶)者京兆之從子其文有可取
者其進而未止者也¶其為人賢而有材志剛而氣和樂
於薦賢為善(材方作行○今按賢/即是<md:KR4c0044_SBCK_017-11b>¶有行方語為贅)其在家無子弟之過
居京兆之側遇事輒爭不從其¶令而從其義求子弟之
<pb:KR4c0044_WYG_017-19a>
賢而能業其家者羣玉是也(能上方/無而字)¶凡此四子皆可以
當執事首薦而極論者主司疑焉則以辨¶之問焉則以
告之未知焉則殷勤而語之期乎有成而後止¶可也(語/或)
(作論方/無有之)有沈杞者(中貞元十八/年進士第)張苰者(中元和二/年進士第)尉¶遲
汾者(中貞元十八/年進士第)李紳者(中元和元年進士/第㑹昌中為丞相)張後餘者
(元和¶二年/中第死)李翊者(中貞元十八/年進士第)或文或行皆出羣之才
也(苰或作𢎞¶與/登科記同)凡此數子與之足以收人望得才實主
司疑焉則與¶觧之問焉則以對之廣求焉則以告之可
<pb:KR4c0044_WYG_017-19b>
也(與解或/作以解)往者陸¶相公(孫曰貞元八年陸贄知舉賈/稜等二十三人登第公與焉)司
貢士考文章甚詳愈時¶亦幸在得中而未知陸之得人
也(方無亦字/或無幸字)其後一二年所¶與及第者皆赫然有聲原
其所以亦由梁補闕肅王郎中礎¶佐之梁舉八人無有
失者(歐陽詹傳云詹與韓愈李觀李絳崔羣王涯馮宿/庾承宣聨第皆天<md:KR4c0044_SBCK_017-12a>¶下選時稱龍虎榜舉八人疑此)
(是/也)其餘則王皆與謀焉陸相之考文章甚詳¶也待梁與
王如此不疑也梁與王舉人如此之當也至今以¶為美
談(人下方無/如此字)自後主司不能信人人亦無足信者故蔑
<pb:KR4c0044_WYG_017-20a>
蔑無聞(蔑蔑或/作蔑然)今執事之與司貢士者有相信之資謀
行之¶道惜乎其不可失也(謀上或/有與字)方今在朝廷者多以
遊讌娛樂¶為事獨執事眇然髙舉有深思長慮為國家
樹根本之道宜¶乎小子之以此言聞於左右也愈恐懼
再拜¶
　
　
　
<pb:KR4c0044_WYG_017-20b>
　
　
　
　
　
　
　
　别本韓文考異巻十七<md:KR4c0044_SBCK_017-12b>¶<md:KR4c0044_SBCK_018-1a>¶
<pb:KR4c0044_WYG_018-1a>
欽定四庫全書
　别本韓文考異巻十八
　　　　　¶　　　　　　宋　王伯大　重編
　　書¶
　
