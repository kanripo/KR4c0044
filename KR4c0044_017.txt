# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:15.212514
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0294-017朱文公校昌黎先生文集-卷第十七.
<pb:KR4c0044_SBCK_017-1a>¶
朱文公校昌&KR0058;先生集卷之十七(考異音/釋附)¶
　書¶
　　　上張僕射書¶
九月一日愈再拜受牒之明日在使院中有小吏持院中故¶
事節目十餘事來示愈其中不可者有自九月至明年二月¶
之終皆晨入夜歸非有疾病事故輙不許出當時以&KR0004;受命¶
不敢言古人有言曰人各有能有不能&KR0002;此者非愈之所能¶
也(愈下或/无之字)抑而行之必發狂疾上無以承事于公忘其將所¶
以報德者下無以自立䘮失其所以爲心夫如是則安得而¶
不言(忘或作望非是䘮或作/哀或校作𠂻皆非是)凡執亊之擇於愈者非爲其能¶
晨入夜歸也必將有以取之苟有以取之雖不晨入而夜歸¶
其所取者猶在也(或无將字与而字/所取下亦无者字)下之事上不一其事上¶
之使下不一其事量力而任之度才而處之其所不能不彊¶
<pb:KR4c0044_SBCK_017-1b>¶
使爲是故爲下者不𫉬罪於上爲上者不得怨於下矣(或作/也)¶
孟子有云今之諸侯無大相過者以其皆好臣其所教而不¶
好臣其所受教(諸本皆如此閣本二教字並作命方从杭蜀/𫟍教作受命所受教作所以受命云考孟子)¶
(上語當作受命○仐校依孟子則上語不當有受字下語不/當有以字而二命字本皆作敎童而習者皆能知之不知方)¶
(氏何據而云考孟子/上語當作受命也)今之時與孟子之時又加逺矣皆好其¶
聞命而奔走者不好其直巳而行道者聞命而奔走者好利¶
者也直已而行道者好義者也未有好利而愛其君者未有¶
好義而忘其君者(文𫟍而爱作而能爱而忘/作而不爱二語並无者字)仐之王公大人¶
惟執事可以聞此言惟愈於執亊也可以此言進(此言進方/作言此言)¶
(或作言/此亊)愈蒙幸於執亊其所從舊矣&KR0002;寛假之使不失其性¶
加待之使足以爲名寅而入盡辰而退申而入終酉而退(終/方)¶
(作/中)率以爲常亦不廢事天下之人聞執事之於愈如是也(聞/下)¶
(或无执亊/之三字)必皆曰執亊之好士也如此(好或作待抗蜀文𫟍/只此句有也字餘並)¶
<pb:KR4c0044_SBCK_017-2a>¶
(无今/从之)執事之待士以禮如此執事之使人不枉其性而能有¶
容如此執事之欲成人之名如此執事之厚於故舊如此又¶
將曰韓愈之識其所依歸也如此(閣本惟此句有也/字餘並无今从之)韓愈之¶
不謟屈於富貴之人如此韓愈之賢能使其主待之以禮如¶
此則死於執事之門無悔也(能上方无䝨字則上/或有苟如此三字)&KR0002;使隨行¶
而入逐隊而趨言不敢盡其誠道有所屈於已(方无/所字)天下之¶
人聞執事之於愈如此皆曰執事之用韓愈哀其窮収之而¶
巳耳韓愈之亊執亊不以道利之而巳耳苟如是雖日受千¶
金之賜一歳九遷其官感恩則有之矣將以稱於天下曰知¶
已知已則未也(或无復岀/知已二字)伏惟哀其所不足矜其愚不録其¶
罪察其辭而垂仁採納焉(哀下方有察字○按下/文合有察字此不當有)愈恐懼再拜¶
　　　答胡生書¶
(或作胡直均方注直均均或作鈞考/登科記直鈞貞元十九年進士也)¶
<pb:KR4c0044_SBCK_017-2b>¶
愈頓首胡生秀才足下雨不止薪芻價益髙生逺客懷道守¶
義非其人不交得無病乎斯須不展思想無已(斯須或作頃/渇或作傾渴)¶
(皆非/是)愈不善自謀口多而食寡然猶月有所入以愈之不足¶
知生之窮也至於是而不悔非信道篤者其誰能之所示千¶
百言略不及此而以不屡相見爲憂謝相知爲急謀道不謀¶
食樂以忘憂者生之謂矣顧無以當之如何(當或/作荅)夫别是非¶
分賢與不肖公卿貴位者之任也愈不敢有意於是如生之¶
徒於我厚者知其賢時或道之於生未有益也(未有下或/有所字)不¶
知者乃用是爲謗不敢自愛懼生之無益而有傷也如之何¶
&KR0002;曰彼有所合吾不利其求則庻可矣(方无其字〇仐按後/卷答陳商書云文虽)¶
(工不利於求則此/其字亦當作於)生又離郷邑去親愛甘辛苦而不厭者本¶
非爲是也如之何愈之於生旣不變矣戒生無以示愈者語¶
於人用息不知者之謗生愼從之(語方/作謂)講禮釋友二篇比舊¶
<pb:KR4c0044_SBCK_017-3a>¶
<pb:KR4c0044_SBCK_017-4a>¶
此言乆矣未嘗敢以聞於人(矣下或/有而字)側聞閤下抱不丗之才¶
(抱方从閤杭蜀本作苞云文選包多作苞陳寔碑所謂苞靈/擢之純是也蜀丗下仍有出字文𫟍有出人字○今按韓公)¶
(未必固用選語/且从諸本作拘)特立而獨行道方而事實(立下方/无而字)卷舒不隨¶
乎時文武唯其所用豈愈所謂其人哉抑未聞後進之士有¶
遇知於左右𫉬禮於門下者豈求之而未得邪(或无/而字)將志存¶
乎立功而事專乎報主雖遇其人未暇禮邪(將或/作其)何其宜聞¶
而乆不聞也愈雖不材其自處不敢後於&KR0106;人閤下將求之¶
而未得欤古人有言請自隗始(言下或有/日字非是)愈今者惟朝夕芻¶
米僕賃之資是急不過費閤下一朝之享而足也(享或/作宴)如曰¶
吾志存乎立功而事專乎報主雖遇其人未暇禮焉則非愈¶
之所敢知也(功下或无而字/焉或作或非是)丗之齪齪者旣不足以語之(以/一)¶
(作与方云/以与義通)磊落竒偉之人又不能聽焉則信乎命之窮也謹¶
獻舊所爲文一十八首如賜覧&KR0026;亦足知其志之所存愈恐¶
<pb:KR4c0044_SBCK_017-4b>¶
懼再拜¶
　　　與崔羣書¶
自足下離東都凡兩度枉問㝷承已逹宣州主人仁賢同列¶
皆君子雖抱羇旅之念亦且可以度日無入而不自得樂天¶
知命者固前修之所以禦外物者也况足下度越此等百千¶
輩豈以出處近逺累其靈臺邪(方无百千輩三字○今按諸/本及詳文势皆當有此三字)¶
(但不知指何/人而言耳)宣州雖稱清凉髙爽然皆大江之南風土不並¶
以北將息之道當先理其心心閑無事然後外患不入風氣¶
所宜可以審備小小者亦當自不至矣(或无无事二字患或/作逹方无不入二字)¶
(皆非/是)足下之賢雖在窮約猶能不改其樂况地至近官榮禄¶
厚親愛盡在左右者邪所以如此云云者以爲足下賢者宜¶
在上位託於幕府則不爲得其所是以及之乃相親重之道¶
耳非所以待足下者也(也上或/无者字)僕自少至今從事於往還朋¶
<pb:KR4c0044_SBCK_017-5a>¶
友閒一十七年矣日月不爲不乆所與交往相識者千百人¶
非不多其相與如骨肉兄弟者亦且不少(或无所/与二字)或以事同¶
或以藝取或慕其一善或以其乆故或&KR0004;不甚知而與之已¶
宻其後無大惡因不復决捨或其人雖不皆入於善而於已¶
巳厚雖欲悔之不可(悔之下或有亦字/不可或作可乎)凡諸淺者固不足道¶
深者止如此(諸或作此/或无諸字)至於心所仰服考之言行而無瑕&KR0057;¶
窺之閫奥而不見畛域明白淳粹輝光日新者惟吾崔君一¶
人(服或作伏言方作百/又无尤字皆非是)僕愚陋無所知曉然聖人之書無所¶
不讀其精麤巨細出入明晦雖不盡識抑不可謂不渉其流¶
者也以此而推之以此而度之誠知足下出羣拔萃無謂僕¶
何從而得之也與足下情義寕須言而后自明邪(自明或作/明白非是)¶
所以言者懼足下以爲吾所與深者多不置白黒於胷中耳¶
(為上方/无以字)旣謂能粗知足下而復懼足下之不我知亦過也比¶
<pb:KR4c0044_SBCK_017-5b>¶
亦有人&KR0003;足下誠盡善盡美抑猶有可疑者僕謂之曰何疑¶
疑者曰君子當有所好惡好惡不可不明(上好𢙣字或作法/非是然本字亦未)¶
(安)如清河者人無賢愚无不&KR0003;其善伏其爲人以是而疑之¶
耳(伏或作服/或无耳字)僕應之曰鳯皇芝草賢愚皆以爲美瑞青天白¶
日奴𨽻亦知其清明譬之食物至於遐方異味則有嗜者有¶
不𥊏者(食上或/有於字)至於稻也粱也膾也䏑也豈聞有不𥊏者哉¶
疑者乃解(解)不解於吾崔君无所損益也(於吾或作吾於/非是或无所字)自¶
古賢者少不肖者多自省事巳來又見賢者&KR0106;不遇不賢者¶
比肩青紫賢者&KR0106;无以自存不賢者志滿氣得賢者雖得卑¶
位則旋而死不賢者或至眉壽(旋或作/旅非是)不知造物者意竟如¶
何無乃所好惡與人異心哉(或无意/字非是)又不知无乃都不省記¶
任其死生壽夭邪未可知也人固有薄卿相之官千乗之位¶
而甘陋巷菜羹者同是人也猶有好惡如此之異者况天之¶
<pb:KR4c0044_SBCK_017-6a>¶
與人當必異其所好惡无疑也合於天而乖於人何害况又¶
時有兼得者邪崔君崔君無怠无怠(或作崔君无/怠崔君无怠)僕无以自¶
全活者從一官於此轉困窮甚思自放於伊潁之上當亦終¶
得之(潁之方/作潁水)近者&KR0057;衰憊左車第二牙无故動揺脫去目視¶
昏花㝷常間便不分人顔色兩鬢半白頭髪五分亦白其一¶
鬚亦有一莖兩莖白者(亦白或作巳白其一/或无一字鬚或作𩯭)僕家不幸諸父¶
諸兄皆康彊早丗如僕者又可以圗於乆長哉以此忽忽思¶
與足下相見一道其懷小兒女滿前能不顧念(或无小字或/无女字滿下)¶
(或有眼字能不/方作不能非是)足下何由得㷌北來僕不楽江南官滿便終¶
老嵩下足下可相就僕不可去矣珍重自愛愼飲食少思慮¶
惟此之望愈再拜¶
　　　與陳給事書(陳京/也)¶
愈再拜愈之𫉬見於閣下有年矣始者未嘗辱一言之譽貧¶
<pb:KR4c0044_SBCK_017-6b>¶
賤也衣食於奔走不得朝夕継見其後閤下位益尊伺候於¶
門牆者日益進(候下或/无於字)夫位益尊則賤者日隔伺候於門牆¶
者日益進則愛博而情不專(益尊或无益字/日隔或无日字)愈也道不加修¶
而文日益有名夫道不加修則賢者不與文日益有名則同¶
進者忌始之以日隔之䟽加之以不專之望以不與者之心¶
而聽忌者之&KR0003;由是閤下之庭无愈之跡矣(專上方从杭本/有辱字忌者或)¶
(作忌始生之跡上/方有也字皆非是)去年春亦嘗一進謁於左右矣温乎其容¶
&KR0002;加其新也(&KR0002;上或有其字也下或有矣字下句亦然皆/非是或又疑加當作嘉乃与下文閔字爲對)屬¶
乎其言&KR0002;閔其窮也(屬或作厉方从文𫟍云属猶/附属連属之属决非厉字也)退而喜也¶
以告於人其後如東京取妻子又不得朝夕継見及其還也¶
亦嘗一進謁于左右矣邈乎其容&KR0002;不察其愚也悄乎其言¶
&KR0002;不接其情也(&KR0002;上方並有其字愚或/作言其情方作於情)退而懼也不敢復進¶
今則釋然悟翻然悔曰其邈也乃所以怒其來之不継也其¶
<pb:KR4c0044_SBCK_017-7a>¶
悄也乃所以示其意也(示或作/不尽)不敏之誅无所逃避不敢遂¶
進輙自䟽其所以并獻近所為復志賦巳下十首為一卷(卷)¶
有標軸(所為下方有文字下/下或有賦字非是)送孟郊序一首生紙寫不加裝¶
飾皆有揩字注字處(揩下或/无字字)急於自解而謝不能竢更冩閤¶
下取其意而略其礼可也(意或/作言)愈恐懼再拜¶
　　答馮𪧐書¶
垂示僕所闕非情之至僕安得聞此言(方无/得字)朋友道缺絶乆¶
无有相箴規磨切之道僕何幸乃得吾子(諸本乆下有矣字/方从閣杭本云漢)¶
(武紀夷狄无義所从來乆語自此也○今按矣字有无无利/害姑从方本但未有以見其必用漢紀中語而决无此字耳)¶
僕常閔時俗人有耳不自聞其過懔懔然惟恐已之不自聞¶
也而今而後有望於吾子矣然足下與僕交乆僕之所守足¶
下之所熟知在京城時囂(囂)之徒相訾百倍足下時與僕居¶
朝夕同岀入起居亦見僕有不善乎(僕居或作並居方/无僕字或无居字)然僕¶
<pb:KR4c0044_SBCK_017-7b>¶
退而思之雖無以𫉬罪於人亦有以𫉬罪於人者(思下方无/之字下𫉬)¶
(字或作服○今按二句皆云𫉬罪於人恐有誤/字作服亦无理疑上句人字或是天字更詳之)僕在京城一¶
年不一至貴人之門人之所趨僕之所傲與已合者則從之¶
遊不合者雖造吾廬未嘗與之坐(造或/作居)此豈徒足致謗而巳¶
不戮於人則幸也追思之可爲𢧐慄寒心故至此已來剋已¶
自下雖不肖人至未嘗敢以貌慢之况時所尚者邪(已或/作以)以¶
此自謂庻幾無時患不知猶復云云也聞流言不信其行嗚¶
呼不復有斯人也君子不爲小人之恟恟而易其行(方无/而字)僕¶
何能爾委曲從順向風承意汲汲恐不得合猶且不&KR0693;云云¶
命也可如何(向或作望且下或/有懼字或无可字)然子路聞其過則喜禹聞昌¶
言則下車拜(車下或/有而字)古人有言曰告我以吾過者吾之師也¶
(過上或/无吾字)願足下不憚煩苟有所聞必以相告吾亦有以報子¶
不敢虚也不敢志也(下或有愈再拜字與衛/中行書同或作頓首)¶
<pb:KR4c0044_SBCK_017-8a>¶
　　　與衛中行書¶
大受足下辱書爲賜甚大然所稱道過盛豈所謂誘之而欲¶
其至於是歟不敢當不敢當其中擇其一二近似者而竊取¶
之則於交友忠而不反於背面者少似近焉(一下方/无二字)亦其心¶
之所好耳行之不倦則未敢自謂能爾也不敢當不敢當(或/无)¶
(此六/字)至於汲汲於富貴以救丗爲事者皆聖賢之事業知其¶
智能謀力能任者也(謀上方无能字謀下/或有与字而属下句)如愈者又焉能之¶
始相識時方甚貧衣食於人其後相見於汴徐二州僕皆爲¶
之從事日月有所入比之前時豊約百倍足下視吾飲食衣¶
服亦有異乎然則僕之心或不爲此汲汲也其所不忘於仕¶
進者亦將小行乎其志耳此未易遽言也凡禍福吉㐫之來¶
似不在我惟君子得禍爲不幸而小人得禍爲&KR0106;君子得福¶
爲&KR0106;而小人得福爲幸以其所爲似有以取之也(為幸方作/為不幸非)¶
<pb:KR4c0044_SBCK_017-8b>¶
(是)必曰君子則吉小人則㐫者不可也(吉下或/有而字)賢不肖存乎¶
已貴與賤禍與福存乎天名聲之善惡存乎人(䝨方作仁/或无之字)存¶
乎已者吾將勉之存乎天存乎人者吾將任彼而不用吾力¶
焉其所守者豈不約而易行哉足下曰命之窮通自我爲之¶
吾恐未合於道足下徴前丗而言之則知矣若曰以道徳爲¶
已任窮通之來不接吾心則可也窮居荒凉草樹茂密岀無¶
驢馬因與人絶一室之内有以自娯足下喜吾復脫禍亂不¶
當安安而居遲遲而來也(而居方作/於居非是)¶
　　　上張僕射第二書¶
愈再拜以擊毬事諌執事者多矣(諌或/作陳)諌者不休執事不止¶
此非爲其樂不可捨其諌不足聽故哉(閣杭蜀本如此而方/从諸本哉作也今以)¶
(下兩句推之作哉近是盖此非至故哉十五字當作一句讀/之乃得其意或者又云哉字恐是邪字声訛爲也仐作邪字)¶
(讀之文/理&KR0057;順)諌不足聽者辭不足感心也(心上或/有人字)樂不可捨者患¶
<pb:KR4c0044_SBCK_017-9a>¶
不能切身也(身上一/有人字)仐之言毬之害者必曰有危墮之憂有¶
激射之虞(墮或作/墜下同)小者傷面目大者殘形軀執事聞之&KR0002;不¶
聞者其意必曰進&KR0002;習熟則無危墮之憂避能便捷則&KR0693;激¶
射之虞小何傷於面目大何累於形軀者哉愈今所言皆不¶
在此其指要非以他事外物牽引相比也特以擊毬之閒之¶
事明之耳(亊上或/无之字)馬之與人情性殊異至於筋骸之相束血¶
氣之相持安佚則適勞頓則疲者同也乘之有道歩驟折中¶
少必無疾老必後衰及以之馳毬於場蕩揺其心腑振撓其¶
骨筋(或作/筋骨)氣不及出入走不及迴旋逺者三四年近者一二¶
年無全馬矣然則毬之害於人也决矣(諸本皆如此方从杭/本决下无矣字○今)¶
(按上句有矣字此句亦須有矣字語势方殺杭本只是偶然/恱漏不謂後人信之過甚而使韓公爲是歇後不了之語也)¶
(今當以諸/本爲正)凡五藏之繫絡甚微坐立必懸垂於胷臆之間而¶
以之顚頓馳騁嗚呼其危哉(臆或/作腹)春秋傳曰夫有&KR0057;物足以¶
<pb:KR4c0044_SBCK_017-9b>¶
移人苟非德義則必有禍雖豈弟君子神明所扶持然廣慮¶
之深思之亦養壽命之一端也(雖或作惟/方无一字)愈恐懼再拜¶
　　　與馮𪧐論文書(或无論/文字)¶
辱示&KR0004;筮賦實有意思(筮方/作仕)但力爲之古人不難到但不知¶
直似古人亦何得於仐人也(何下或有有字或/有有字而无得字)僕爲文乆毎¶
自則意中以爲好則人必以爲惡矣(則人或作即人/必下方无以字)小稱意¶
人亦小怪之大稱意即人必大怪之也(亦上或有即字/也上方无之字)時時¶
應事作俗下文字下筆令人慙及示人則人以爲好矣(俗下/下方)¶
(无文字二字而有者/字則人方无則字)小慙者亦蒙謂之小好大慙者即必以¶
爲大好矣不知古文直何用於今丗也然以竢知者知耳(直/或)¶
(作眞方无仐字/然以或作然而)昔揚子雲著太玄人皆𥬇之子雲之言曰丗¶
不我知無害也(或无之/言二字)後丗復有揚子雲必好之矣子雲死¶
近千載意未有揚子雲可歎也其時&KR0074;譚亦以爲雄書勝老¶
<pb:KR4c0044_SBCK_017-10a>¶
子(或无/為字)老子未足道也子雲豈止與老子爭彊而巳乎此未¶
爲知雄者(未為方/作不為)其弟子侯芭頗知之以爲其師之書勝周¶
易(師上或/无其字)然侯之他文不見於丗不知其人果如何耳以此¶
而言作者不祈人之知也明矣直百丗以竢聖人而不惑質¶
諸&KR0017;神而不疑耳(或作/矣)足下豈不謂然乎近李翺從僕斈文¶
頗有所得然其人家貧多事未能卒其業有張籍者年長於¶
翺而亦學於僕其文與翺相上下一二年業之庻幾乎至也¶
(長上或无年字/幾下方有至字)然閔其棄俗尚而從於寂寞之道以之爭名¶
於時也(此下或有未知果能不叛去乎八字又或疑此句上/有然字意无所承恐所増多八字當在然字之上未)¶
(知是/否)乆不談聊感足下能自進於此故復發憤一道(从下或/有而字)¶
(非/是)愈再拜¶
　　　與祠部陸貟外書¶
(外下或有薦士字陸傪字公休正元十八年權德輿/典㪯傪佐之公時為四門博士薦侯喜等十人于傪)¶
<pb:KR4c0044_SBCK_017-10b>¶
執事好賢樂善孜孜以薦進良士明白是非爲已任方今天¶
下一人而巳愈之𫉬幸於左右其足跡接於門牆之間陞乎¶
堂而望乎室者亦將一年於今矣(或无跡字/陞或作昇)念慮所及輙欲¶
不自疑外竭其愚而道其志况在執事之所孜孜爲已任者¶
得不少助而張之乎誠不自識其言之可采與否其事則小¶
人之事君子盡心之道也天下之事不可遽數又執事之志¶
或有待而爲未敢一二言也仐但言其最近而切者爾(天下/之事)¶
(或作天下之士方云謂/有待而為則亊字為當)執事之與司貢士者相知誠深矣(誠/或)¶
(作/識)彼之所望於執事執事之所以待乎彼者可謂至而無閒¶
疑矣(方无/矣字)彼之職在乎得人執事之志在乎進賢如得其人¶
而授之所謂兩得其求順乎其必從也執事之知人其亦博¶
矣夫子之言曰舉爾所知然則愈之知者亦可言巳(或作矣/或作也)¶
文章之&KR0057;者有侯喜(&KR0024;注正元十九年中/進士第終囯子主簿)者侯雲長(中正元/十八年)¶
<pb:KR4c0044_SBCK_017-11a>¶
(進士/第)者喜之家在開元中衣冠而朝者兄弟五六人及喜之¶
父仕不逹棄官而歸喜率兄弟操耒耜而耕于野(方无于/野字)地¶
薄而賦多不足以養其親則以其耕之暇讀書而爲文以干¶
於有位者而取足焉(其耕之暇方作非耕/之時或作其暇之時)喜之文章學西京¶
而爲也舉進士十五六年矣(京或作漢或/作漢西京)雲長之文執事所¶
自知其爲人淳重方實可任以事其文與喜相上下有劉&KR0274;¶
古(中正元二十/一年進士第)者其文長於爲詩文麗而思深當今舉於禮¶
部者其詩無與爲比而又工於應主司之試其爲人温良誠¶
信無邪佞詐妄之心(邪侫詐妄方作邪妄/詐僞或作邪妄詐侫)彊志而婉容和平¶
而有立其趍事静以敏著美名而&KR0018;屈稱者其日已乆矣(方/无)¶
(矣字或作/爲日乆矣)有韋羣玉(不見于登科記公之所薦十人九第而/羣玉獨遺豈有司以京兆從子之故逺)¶
(嫌畏譏矯/而黜之耶)者京兆之從子其文有可取者其進而未止者也¶
其爲人賢而有材志剛而氣和樂於薦賢爲善(材方作行〇/仐按䝨即是)¶
<pb:KR4c0044_SBCK_017-11b>¶
(有行方/語為贅)其在家無子弟之過居京兆之側遇事輒争不從其¶
令而從其義求子弟之賢而能業其家者羣玉是也(能上方/无而字)¶
凡此四子皆可以當執事首薦而極論者主司疑焉則以辨¶
之問焉則以告之未知焉則殷勤而語之期乎有成而後止¶
可也(語或作論/方无有字)有沈杞者(中正元十八/年進士第)張苰者(中元和二/年進士第)尉¶
遲汾者(中正元十八/年進七第)李紳者(中元和元年進士/第㑹昌中為丞相)張後餘者(元/和)¶
(二年中/第死)李翊者(中正元十八/年進士第)或文或行皆出羣之才也(苰或/作弘)¶
(与登科/記同)凡此數子與之足以収人望得才實主司疑焉則與¶
解之問焉則以對之廣求焉則以告之可也(与解或/作以解)往者陸¶
相公(孫曰正元八年陸贊知㪯賈/稜等二十三人登第公与焉)司貢士考文章甚詳愈時¶
亦幸在得中而未知陸之得人也(方无亦字/或无幸字)其後一二年所¶
與及第者皆赫然有聲原其所以亦由梁&KR0024;闕粛王郎中礎¶
佐之梁舉八人無有失者(歐陽詹傳云詹与韓愈李觀李絳/崔羣王涯馮𪧐&KR0067;承宣聮第皆天)¶
<pb:KR4c0044_SBCK_017-12a>¶
(下選時称龍虎榜/斈八人疑此是也)其餘則王皆與謀焉陸相之考文章甚詳¶
也待梁與王如此不疑也梁與王舉人如此之當也至今以¶
爲美談(人下方无/如此字)自后主司不能信人人亦無足信者故蔑¶
蔑無聞(蔑蔑或/作蔑然)仐執事之與司貢士者有相信之資謀行之¶
道惜乎其不可失也(謀上或/有与字)方仐在朝廷者多以遊讌娯樂¶
爲事獨執事眇然髙舉有深思長慮爲國家樹根本之道宜¶
乎小子之以此言聞於左右也愈恐懼再拜¶
朱文公校昌&KR0058;先生集卷之十七¶
<pb:KR4c0044_SBCK_017-12b>¶
