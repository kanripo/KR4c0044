# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:15.512504
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0294-024朱文公校昌黎先生文集-卷第二十四.
<pb:KR4c0044_SBCK_024-1a>¶
朱文公校昌&KR0058;先生集卷之二十四(考異音/釋附)¶
　　碑誌¶
　　　李元賔墓銘¶
李&KR0026;字元賔(方云謝從古本删字字今文粹亦然/石本有之○此文方從石本今並從之)其先隴¶
西人也(或无/也字)始來自江之東年二十四舉進士三年登上第¶
(東下或有食太/斈之禄五字)又舉博學宏辭得太子校書一年(書下或/有又字)年¶
二十九客死于京師(于或/作於)旣歛之三日友人博陵崔弘禮葬¶
之于國東門之外七里(歛下或无之字友上或有其字葬/上或有賣馬字葬下或無之字)郷¶
曰慶義原曰嵩原(慶義或作某郷/嵩原或作某原)友人韓愈書石以誌之辭¶
曰(人下或有昌&KR0058;字/辭上或有其字)¶
巳虖元賔壽也者吾不知其所慕天也者吾不知其所惡生¶
而不淑孰謂其壽(謂其或/作爲之)死而不朽孰謂之夭(謂之或/作爲其)巳虖¶
元賔才髙乎當丗而行出乎古人(才或作文/出或作過)巳虖元賔竟何¶
<pb:KR4c0044_SBCK_024-1b>¶
爲哉竟何爲哉(已虖元賔諸本無此再出四字方從石本今/亦從之但方又云上竟字石本作意而邵公)¶
(済嘗歎其句法之妙謂歐公而下好韓氏斈者皆未之見遂/&KR0025;其&KR0003;定上字作志意之意下字作究竟之竟則予不識其)¶
(何&KR0003;也竊意&KR0002;非當時誤刻即是後來字半磨滅而讀者不/審遂傳此謬好事者又&KR0025;而夸大之使丗之愚而好怪者遂)¶
(爲所惑其/可𥬇也)¶
　　崔評事墓銘¶
君諱翰字叔清博陵安平人(安平或作平安方云/今深州有安平縣)曾大父知¶
道仕至大理司直大父玄同爲刑部侍郎出刺徐相州(同方/作童)¶
(非是或/無相字)父𠋣舉進士天寳之亂隱居而終君旣䘮厥父𢹂扶¶
孤老託于大江之南卒䘮通儒書作五字句詩敦行孝悌詼¶
諧縱謔卓詭不羈又善飲酒江南人士多從之遊(卓詭方無/此二字或)¶
(作處丗/皆非是)貞元八年君生四十七年矣(方云以卒日攷/之七當作六)自江南¶
應節度使王栖曜命于鄜州旣至表授右衛胄曹參軍實參¶
幕府事直道正言&KR0024;益弘多(弘或/作&KR0057;)旣去職遂家于汝州汝州¶
<pb:KR4c0044_SBCK_024-2a>¶
刺史呉郡陸長源引爲防禦判官表授試大理評事十二年¶
相國隴西公作藩汴州而呉郡爲軍司馬隴西公以爲呉郡¶
之從則賢也(之&KR0025;或作&KR0025;事或/併岀之字皆非是)署爲觀察巡官實掌軍田鑿¶
澮溝斬茭茅(或作𦭘方云𦭘鳬葵也此/兼水陸言之作茅自當)爲陸田千二百頃水¶
田五百頃(或無爲字五/百或作二千)連歳大穰軍食以饒幕府以其功狀¶
聞(或無/其字)使者未復命以十五年正月五日寢疾終于家年五¶
十有六矣隴西公賻贈有加自始有疾呉郡率幕府寮屬日¶
一至其廬問焉其旣甚也日再往問焉其終也往哭焉比小¶
歛大歛三哭焉(方無大歛字○今按上文并大/歛計之乃得三&KR0152;方本非是)於歛之二十¶
日其妻與其子以君之䘮旋葬于汝州(與方作以/或無于字)其二月某¶
日遂葬于某縣某郷某原君内仁九族外盡賔客於其所止¶
其來如歸苟親矣雖不肖收之如賢苟賢矣雖貧賤待之如¶
貴人是故其殁也其弔者與其&KR0152;者其聲也必哀盡焉妻鄭¶
<pb:KR4c0044_SBCK_024-2b>¶
氏也有子二人女一人吾聞位不稱德者有後嗚呼君其終¶
有後乎(德者下或/有其終字)銘曰¶
朝之言嘻嘻夕之言怡怡偕入而出乗馬馳(馬下或/有而字)一日不¶
見而死吁其悲(其下或/有可字)¶
　　　施先生墓銘¶
貞元十八年十月十一日太學博士施先生士丐卒其寮太¶
原郭伉買石誌其墓(方無太/原字)昌&KR0058;韓愈爲之辭曰¶
先生明毛鄭詩通春秋左氏傳善講&KR0003;朝之賢士大夫從而¶
執經考疑者継于門(継下或/有往字)太學生習毛鄭詩春秋左氏傳¶
者皆其弟子貴游之子弟時先生之&KR0003;二經來太學帖帖坐¶
諸生下恐不卒得聞(帖帖或作怡怡下/又有然字非是)先生死二經生䘮其¶
師仕於學者亡其朋故自賢士大夫老師𪧐儒新進小生聞¶
先生之死哭泣相弔歸衣服貨財先生年六十九在太學者¶
<pb:KR4c0044_SBCK_024-3a>¶
十九年由四門助教爲太學助教由助教爲博士太學(由四/下十)¶
(八字此從諸本方從杭本無爲太斈助教由助教八字云盖/言由四門助教至爲博士於太斈故也&KR0002;從今文則下太斈)¶
(字贅矣〇仐按此旣言其在太斈者十九年則所歴官不應/但一再遷而巳當從諸本爲是但下太斈二字疑衍不然則)¶
(或在博士上或在下文當去下然無/所據不敢&KR0186;改姑存之以俟知者)秩滿當去諸生&KR0186;拜䟽¶
乞留(下或有或/乞遷三字)或留或遷凡十九年不離太學(方云杭本無/凡下八字○)¶
(今按上文巳云在太斈者十九年則此八字誠爲重&KR0232;然欲/去之則或留或遷語𫝑未尽又不知公意果如何仐亦論而)¶
(闕之不敢定/其去留也)祖曰旭𡊮州宜春尉父曰婼(丑畧/切)豪州定逺丞¶
(豪方作豪&KR0003;巳見前按此/誌在元和之前去水爲是)妻曰太原王氏先先生卒子曰友¶
直明州鄮縣主薄(鄮或/作鄞)曰友諒太廟齋郎系曰¶
先生之祖氏自施父其後施常事孔子以彰讎爲博士延爲¶
太尉太尉之孫始爲呉人曰然曰續亦載其跡(續或/作績)先生之¶
興公車是召纂序前聞于光有曜古聖人言其㫖密微箋注¶
紛羅顚倒是非(紛方/作分)聞先生講論如客得歸(得或/作有)卑讓肫肫¶
<pb:KR4c0044_SBCK_024-3b>¶
岀言孔揚(方云中庸曰肫肫其仁鄭注肫/讀如誨尔諄諄之諄&KR1908;誠皃)今其死矣誰嗣爲¶
宗(爲或/作其)縣曰萬年原曰神禾高四尺者先生墓邪¶
　　　考功貟外盧君墓銘(銘或/作表)¶
愈之宗兄故起居舎人君(樊曰柳子厚先友記云韓㑹昌黎/人善清言有文章名最高然以故)¶
(多謗至起居郎貶官卒/則起居舎人君㑹也)以道德文學伏一丗(伏或/作服)其友四人¶
其一范陽盧君東美少未出仕皆在江淮間天下大夫士謂¶
之四䕫(方無少字○韓曰永泰中㑹與盧東美張正則崔造/爲友好談經済之畧常以王佐自許時人号爲四䕫)¶
(舊史載於崔造傳新史亦具載之而摭言乃/以何長師李華盧東美韓衢爲四夔非是)其義以爲道可¶
與古之夔臯者侔故云爾(䕫臯或作/臯䕫後同)或曰夔嘗爲相丗謂相¶
䕫四人者雖處而未仕天下許以爲相故云大暦&KR0004;御史大¶
夫李栖筠由工部侍郎爲浙西&KR0026;察使當是時中國新去亂¶
仕多避處江淮間(仕或/作士)嘗爲顯官得名聲以老故自任者以¶
千百數大夫莫之取獨晨衣朝服從&KR0016;吏入下里舎請盧君¶
<pb:KR4c0044_SBCK_024-4a>¶
(方無/晨字)君時始任戴冠通詩書與其羣日講&KR0003;周公孔子以相¶
磨礱浸灌婆娑嬉遊未有捨所爲爲人意旣起從大夫天下¶
未知君者惟竒大夫之取人也不常必得人其知君者謂君¶
之從人也非其常守必得其從(知上方/無其字)其後爲太常博士監¶
察御史河南府司録考功貟外郎年&KR0002;干而終在官舉其職¶
(&KR0002;干或作/五十四)夫人李姓隴西人君在配君子無違德(配上或/有作字)君¶
殁訓子女得母道甚(或作甚/得母道)後君二十年年六十六而終(二/十)¶
(或作&KR0002;干十/六或作十四)將合葬其子暢命其孫立曰乃祖德烈靡不聞¶
然其詳而信者宜莫&KR0002;吾先人之友先人之友無在者起居¶
丈有季曰愈能爲古文業其家(文或/作又)是必能道吾父事業汝¶
其往請銘焉(父下或/有之字)立於是奉其父命奔走來告愈謂立曰¶
子來宜也行不可一二舉且吾之生也後不與而祖接不得¶
詳也(得下或/有其字)其大者莫&KR0002;衆所與觀所與衆寡兹可以審其¶
<pb:KR4c0044_SBCK_024-4b>¶
德矣乃祖未出而處也天下大夫士以爲與古之䕫臯者侔¶
且可以爲相其德不旣大矣乎(大夫或/作之)講&KR0003;周公孔子樂其¶
道不樂從事於俗得所從不擇外内奮而起其進退不旣合¶
於義乎(擇或/作釋)銘如是可以示於今與後也歟立拜手曰唯唯¶
君祖子輿濮州濮陽令父同舒州望江令夫人之祖延宗鄆¶
州司馬父進成鄜州洛交令(君祖下三十四字或但言君祖/某某官父某某官夫人之祖某)¶
(某官父某某官夫/人下或无之字)男三人暢申易女三人皆嫁爲士人妻(士/下)¶
(或无/人字)墓在河南緱氏縣梁國之原(緱氏下七字或/作某縣某原)其年月日¶
(或无此四/字非是)元和二年二月十日云(十下或/有四字)¶
　　　施州房使君鄭夫人殯表¶
夫人之先出於周(方无之字〇仐按此篇之/文平易明白宜有之字)以鄭爲氏因&KR0004;¶
侯曾祖諱隨祖諱玠厥考諱絳咸垂休歸于房宗生九子左¶
右黍稷祠春秋道順德嚴顯且&KR0073;宜壽而富今何謬(冨或/作貴)永¶
<pb:KR4c0044_SBCK_024-5a>¶
貞冬至前四日寓殯墳此非其丘¶
　　　清邊郡王楊燕竒碑文¶
(&KR0303;本作清/郡/王楊公神道碑)¶
公諱燕竒字燕竒(字上或/无竒字)弘農華隂人也大父知古祁州司¶
倉烈考文誨天寳中實爲平盧衙前兵馬使(盧下或/有軍字)位至特¶
進檢校太子賔客封弘農郡開國伯丗掌諸蕃互市恩信著¶
明夷人慕之禄山之亂公年幾二十進言於其父曰大人守¶
官宜不得去王室在難某其行矣(宜或/作義)其父爲之請於戎帥¶
遂率諸將校之子弟各一人閒道趨闕變服詭行日倍百里¶
天子嘉之特拜左金吾衛大將軍貟外置賜勲上柱國寳應¶
二年春詔從僕射田公平劉展又從下河北大暦八年帥師¶
納戎帥勉于滑州九年從朝于京師建中二年城汴州功勞¶
居多(二年或/作二歳)三年從攻李希烈先登貞元二年從司徒劉公¶
<pb:KR4c0044_SBCK_024-5b>¶
復汴州十二年與諸將執以城叛者歸之于京師事平授御¶
史大夫食實封百户賜繒綵有加(封下或/有五字)十四年年六十一¶
五月某日終于家自始命左金吾大將軍凡十五遷爲御史¶
大夫職爲節度押衙右廂兵馬使兼馬軍先鋒兵馬使(右或/作左)¶
階爲特進勲爲上柱國爵爲清邊郡王食虚邑自三百户至¶
三千户眞食五百户終焉(或无自字/或无五字)公結髮從軍四十餘年¶
(或作/歳)敵攻無堅城守必完臨危蹈難歔欷感發乗機應㑹捷¶
出神怪不畏義死不榮幸生故其事君無疑行其事上無間¶
言&KR0004;僕射田公其母隔於冀州公獨請往迎之經營賊城出¶
入死地卒致其母田公德之約爲父子故公始姓田氏田公¶
終而後復其族焉嗣子通王屬良禎以其年十月庚寅葬公¶
于開封縣魯陵岡隴西郡夫人李氏祔焉(通王德宗之子諶/以貞元中領宣武)¶
(及河東節葬月或作二月或作三月或作八月或作十月方/云燕竒卒於五月作二三月者誤矣但八月十月皆有庚寅)¶
<pb:KR4c0044_SBCK_024-6a>¶
(不知孰是大抵此碑多誤不曉所以僕射田公田神功也神/功以上元二年平刘展此作宝應二年舊傳神功大暦八年)¶
(冬覲闕廷信𪧐而終/此作九年皆差也)夫人清夷郡太守祐之孫漁陽郡長史¶
獻之女柔嘉淑明先公而殂有男四人女三人後夫人河南¶
郡夫人雍氏某官之孫某官之女有男一人女二人咸有至¶
性純行夫人同仁均養親族不知異焉(男一人女二人或作/男二人女一人女上)¶
(或有有字一/亦无有字)君子於是知楊公之德又行於家也銘曰¶
烈烈大夫逢時之虞(大夫或/作丈夫)感泣辭親從難于秦維兹爰始¶
遂勤其事四十餘年或禆或專攻牢保危爵位巳隮旣明且¶
愼終老無隳魯陵之岡蔡河在側(在或/作之)烝烝孝子思顯勲績¶
斵石于此式垂後嗣¶
　　　河南少尹裴君墓誌銘¶
公諱復字茂紹(復或作稷方云唐丗/系表集古録皆作復)河東人曾大父元簡大¶
理正大父曠御史中丞京畿採訪使父虬以有氣略敢諌諍¶
<pb:KR4c0044_SBCK_024-6b>¶
爲諌議大夫(方无有字事諍二字/或作言或无諍字)引正大疑有寵代宗朝屢¶
辭官不肯拜卒贈工部尚書公舉賢良拜同官尉僕射南陽¶
公開府徐州召公主書記三遷至侍御史入朝歴殿中侍御¶
史累遷至刑部郎中(遷或作/選非是)疾病改河南少尹輿至官&KR0002;干¶
日卒實元和三年四月二十三日享年五十夫人博陵崔氏¶
少府監頲之女男三人璟質皆旣冠其季始六歳曰充郎(充/或)¶
(作彦方云丗/系表作望郎)卜葬得公卒之四月壬寅遂以其日葬東都芒¶
山之隂杜翟村公㓜有文年十四上時雨詩代宗以爲能將¶
召入爲翰林學士尚書公請免曰願使卒學(方无/使字)丁後母䘮¶
上使臨弔又詔尚書公曰父忠而子果孝吾加賜以厲天下¶
終䘮必且以爲翰林(詔或作謂林下/或有斈士字)其在徐州府能勤而有¶
勞在朝以㳟儉守其職居䘮必有聞待諸弟友以善教館&KR0660;¶
妹畜孤甥能别而有恩(而有或/作而以)歴十一官而無宅於都無田¶
<pb:KR4c0044_SBCK_024-7a>¶
於野無遺資以爲葬斯其可銘也巳銘曰¶
裴爲顯姓入唐&KR0057;盛支分族離各爲大家(方云此銘以家叶/離方言罹謂之羅)¶
(羅謂之罹盖古音通也○今/按詩兎爰及楚詞多此𩔖)惟公之系德隆位細曰子曰孫¶
厥聲丗&KR0071;(子或/作祖)𣈆陽之色愉愉翼翼(色或/作邑)無外無私㓜壯&KR0002;¶
一何壽之不遐而禄之不多謂必有後其又信然耶¶
　　　國子助教河東薛君墓誌銘¶
(石本有河東字方本无然此/後方多從石本今亦從之)¶
君諱公逹字大順薛姓(字大順或/作字某)曾祖曰希莊撫州刺史贈¶
大理卿祖曰元暉果州流溪縣丞贈左散&KR0016;常侍(祖下十六/字方云閤)¶
(杭蜀本皆闕推監本与石本同○今按方氏所校專據三本/而謂今本皆不足取今此数字乃三本所无而今有者若非)¶
(偶有石本則必以爲後人校増而不之信矣故知今本/与閤杭蜀𫟍粹不同者未必皆无所自也&KR0026;者詳之)父曰¶
播尚書禮部侍郎侍郎命君後兄據據爲尚書水部郎中贈¶
給事中(據或/作授)君少氣髙爲文有氣力務出於竒以不同俗爲¶
<pb:KR4c0044_SBCK_024-7b>¶
主始舉進士不與先軰揖作胡馬及圎丘詩京師人未見其¶
書皆口相傳以熟及擢第&KR0024;家令主簿佐鳯翔軍(或无及擢/弟三字)¶
軍帥武人君爲作書奏讀不識句傳一幕以爲𥬇不爲變(笑/下)¶
(或有/君字)後九月九日大㑹射設標的髙出百數十尺(㑹下或/有命字)令¶
曰中酬錦與金&KR0002;干一軍盡射莫能中(或无盡字能中/下或有者字)君執¶
弓𦝫二矢指一矢以興(指或作挾閤本无指一矢三字〇仐/按下文三發三中考之閤本之謬明)¶
(矣)揖其帥曰請以爲公歡遂適射所一座皆起隨之(或无/皆字)射¶
三發連三中(或无/射字)的壞不可復射中輒一軍大呼以𥬇連三¶
大呼𥬇帥益不喜即自免去後佐河陽軍任事去害興利功¶
爲多拜恊律郎益棄竒與人爲同今天子修太學官有公卿¶
言詔拜國子助教分教東都生元和四年年&KR1354;七二月十四¶
日疾暴卒(&KR1354;七石本如此下二十一日亦/然方著其&KR0003;而不及改今正之)君再娶&KR0004;娶琅邪¶
王氏後娶京兆韋氏(或无&KR0004;娶以/下十二字)凡産四男五女男生輒即¶
<pb:KR4c0044_SBCK_024-8a>¶
死(或无産/字即字)自給事至君後再絶皆有名(或无皆有名三字然/三字之義未詳而方)¶
(氏亦不著石本之有/无姑闕以俟知者)遺言曰以公儀之子巳巳後我(巳巳後/我或作)¶
(爲已後○今按此云巳/巳者必其子之小字也)其年閏三月廿二日(廿說/見上)弟試太子¶
通事舎人公儀京兆府司録公幹以君之䘮歸(試下七字或/作某官京下)¶
(五字或作殿/中侍御史)以五月十五日葬于京兆府萬年縣少陵原合¶
祔王夫人塋(以君下二十八字或作/以君之䘮葬京兆某縣)銘曰¶
官不遂歸譏於時(不下或有能字非是/譏或作議石本逸)身不得年又將尤誰¶
丗再絶而紹𥙊以不隳¶
　　　監察御史元君妻京兆韋氏夫人墓誌銘¶
(諸本无京兆/以上九字)¶
夫人諱叢字茂之姓韋氏(茂方作成○仐以/名義推之當作茂)其上七丗祖父¶
封龍門公龍門之後丗率相&KR0071;爲顯官夫人曾祖父諱伯陽¶
自萬年令爲太原少尹副留守北都卒贈秘書監(或无北/都字)其¶
<pb:KR4c0044_SBCK_024-8b>¶
大王父迢以都官郎爲嶺南軍司馬卒贈同州刺史王考夏¶
卿以太子少保卒贈左僕射(保下或/无卒字)僕射娶裴氏臯女(或无/僕射)¶
(字)臯爲給事中臯父宰相耀卿夫人於僕射爲季女愛之(爲/上)¶
(或有少/字非是)選壻得今御史河南元稹(選上或/有其字)稹時始以選校書¶
秘書省中(校上或有/授字非是)其後遂以能直言䇿第一拜左拾遺果¶
直言失官又起爲御史舉職無所顧夫人固前受教於賢父¶
母得其良夫又及教於先姑氏(固或作因父上方无賢字得/上或有及字及或作受皆非)¶
(是)率所事所言皆從儀灋(言或/作動)年二十七以元和四年七月¶
九日卒卒三月得其年之十月十三日葬咸陽從先舅姑兆¶
銘曰　詩歌碩人爰叙宗親女子之事有以榮身夫人之先¶
累公累卿有赫外祖相我唐明(有或作於祖/或作舅非是)歸逢其良夫夫¶
婦婦獨不與年而卒以夭實生五子一女之存銘于好辭以¶
永於聞(好或/作理)韓文二十四卷終¶
