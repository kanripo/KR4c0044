# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:15.772101
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0294-030朱文公校昌黎先生文集-卷第三十.
<pb:KR4c0044_SBCK_030-1a>¶
朱文公校昌&KR0058;先生集卷之三十(考異音/釋附)¶
　　碑誌¶
　　　唐故監察御史衛府君墓誌銘¶
(樊曰公此誌自与弟中行别以下至可餌以/不死造語雄竒所謂唯陳言之務去者也)¶
君諱某字某(或作諱之/玄字造微)中書舎人御史中丞諱某之子(某或/作晏)¶
贈太子洗馬諱某之孫(某或作璿方云按元和姓纂晏三子/長之玄次中立次中行汪彦章云王)¶
(仲一本謂此衙中立墓誌/中立字退之非之玄也)家丗習儒學詞章昆弟三人俱傳¶
父祖業從進士舉君獨不與俗爲事樂㢮置自便(不下方有/字云讀)¶
(去声非是○或疑此与字/當作以更詳之㢮或作施)父中丞薨旣三年與其弟中行别¶
曰&KR0002;旣克自敬勤及先人存趾美進士續聞成宗唯服任遂¶
功爲孝子在不怠我恨巳不及假令仐得不足自貫(音射又/音丗或)¶
(作貴/作貫)我聞南方多水銀丹砂雜他竒藥爊(於刀切又音/禄煉也煨也)爲黃¶
金可餌以不死今於&KR0002;丐我我即去遂踰嶺阨(於革切/塞也)南出¶
<pb:KR4c0044_SBCK_030-1b>¶
藥貴不可得以干容帥帥且曰&KR0002;能從事於我可一日具許¶
之得藥試如方不效曰方良是我治之未至耳留三年藥終¶
不能爲黄金而佐帥政成以功再遷監察御史帥迁于桂從¶
之帥坐事免君攝其治歴三時夷人称便新帥將奏功君捨¶
去南海馬大夫使謂君曰幸尚可成兩濟其利君雖益厭然¶
不能無萬一冀至南海未幾竟死年五十三子曰某(某或作/景微)¶
元和十年十二月某日歸葬河南某縣某郷某村祔先塋(某/縣)¶
(某郷某村諸本作伊/闕縣伊囯郷髙都村)於時中行爲尚書兵部郎號名人而與¶
余善請銘(或无於字郎/下或有中字)銘曰¶
嗟惟君篤所信(方云信音新漢武悼/李夫人賦申以信&KR0006;)要無有弊精神以弃餘¶
賈於人脫外累自貴珍訊來丗述墓文¶
　　　唐故河南令張君墓誌銘¶
君諱署字某河間人大父利貞有名玄宗丗爲御史中丞㪯¶
<pb:KR4c0044_SBCK_030-2a>¶
彈無所避由是出爲陳留守領河南道採訪処置使数歳卒¶
官皇考諱郇以儒斈進官至侍御史(郇或/作詢)君方質有氣形皃¶
魁碩長於文詞以進士㪯博斈宏詞爲校書郎自京兆武功¶
尉拜監察御史爲幸臣所䜛與同輩韓愈李方叔三人俱爲¶
縣令南方三年逢恩俱徙&KR0122;江陵半歳邕管奏君爲判官改¶
殿中侍御史不行拜京兆府司録諸曹白事不敢平面視共¶
食公堂抑首促促就哺歠揖起趍去無敢䦨語(促促或作旦/旦方云促如)¶
(齪齪之促本或作/娖娖闌或作間)縣令丞尉畏如嚴京兆事以辦治(辦或/作幹)京¶
兆改鳯翔尹以節鎮京西請與君俱改禮部貟外郎爲&KR0026;察¶
使判官帥它迁君不樂乆去京師謝歸用前能拜三原令歳¶
餘迁尚書刑部貟外郎守法争議&KR0068;&KR0068;不阿(方从諸本无議/字及下&KR0068;字而)¶
(云&KR0303;本校増此二字阿或作撓○今按歐公嘗疑此句有/脫字不知&KR0303;氏以何本校也詳其文理當有此字故从之)改¶
䖍州刺史民俗相朋黨不訴殺牛牛以大耗(或无不/訴字)又多捕¶
<pb:KR4c0044_SBCK_030-2b>¶
生鳥雀魚鼈可食與不可食相買賣時節脫放期爲福祥君¶
視事一皆禁督立絶(祥下或有事字或无視/事二字或但有事字)使通經吏與諸¶
生之旁大郡斈郷飲酒䘮婚礼張施講&KR0003;民吏&KR0026;聽從化大¶
喜(&KR0052;吏或/作&KR0052;史)度支符州折民户租歳徴緜六千屯比郡承命惶¶
怖立期日唯恐不及事&KR0013;罪君獨䟽言治迫嶺下民不識蚕¶
桑月餘免符下民相扶擕守州門呌讙爲賀改澧州刺史民¶
稅出雜産物與錢尚書有經数&KR0026;察使牒州徴民錢倍經君¶
曰刺史可爲法不可貪官害民留噤不肯從竟以代罷(可爲/法疑)¶
(必有脫誤或/爲字當作守)&KR0026;察使使劇吏案簿書十日不得毫毛罪(吏或/作史)¶
改河南令而河南尹適君平生所不好者君年且老當日日¶
拜走仰望階下不得巳就官数月大不適即以病辝免公卿¶
欲其一至京師君以再不得意於守令恨曰義不可更辱又¶
奚爲於京師間竟閉門死年六十(或无閉/門二字)君娶河東柳氏女¶
<pb:KR4c0044_SBCK_030-3a>¶
二子昇奴胡師將以某年某月某日葬某所其兄將作少監¶
昔請銘於右庻子韓愈(昔或作者方云李遜赴襄/陽送行詩有著作郎張昔)愈前與君¶
爲御史&KR0013;䜛俱爲縣令南方者也最爲知君銘曰¶
誰之不如而不公卿奚養之違以不乆生唯其頏頏以丗厥¶
聲¶
　　　鳯翔隴州節度使李公墓誌銘¶
(一本上有唐故字度下有&KR0026;察使開府儀/同三司撿校户部尚書贈尚書左僕射字)¶
公諱惟簡(或作/某)字某司空平章事贈太傅之子太傅&KR0004;姓張¶
氏肅宗時㪯&KR0106;趙深冀易定六州戰卒五萬人馬五千匹以¶
歸聽命天子嘉之賜姓曰李更其名寳臣(名下或/有曰字)立其軍號¶
之曰成德由是姓李氏太傅薨公兄弟譲嗣公竟弃其家自¶
歸京師及兄死家覆有司設防守德宗如奉天守卒出公即¶
馳歸與母韓囯夫人鄭氏拜訣屬家徒隨走所幸道與賊遇¶
<pb:KR4c0044_SBCK_030-3b>¶
七闘乃至有功迁太子諭德加御史中丞從幸梁州天黒失¶
道識焦中人声得見德宗於&KR0614;厔(上音輈下音窒/雍縣名属鳯翔)西上曰卿¶
有母可隨我耶(可或/作何)曰臣以死從衛及幸還録功封武安郡¶
王號元從功臣(王或作公方云/考之史當作王)圖其形御閣而以神威將軍¶
居北軍衛(居或作爲/衛或作御)乆乃加御史大夫丁韓國憂去官累遷¶
神威大將軍加工刑二曹尚書天威統軍又改户部尚書金¶
吾大將軍有長上萬囯俊者以軍𫝑奪興平人地吏憚莫敢¶
治(上方作尚新史蜀本作上○仐按長上/盖衛卒之号猶今言長入也當从蜀本)及公爲金吾興平¶
人曰乆聞李將軍爲人公平庻能直吾屈即齎縣牒來見公¶
發視立杖國俊廢之以地還興平人聞者莫不称歎於是天¶
子以公材果可任用治人將兵無所不疑元和六年即以公¶
爲鳯翔隴州節度使户部尚書兼鳯翔尹隴州地與吐蕃接¶
舊常朝夕相伺更入攻抄人吏不得息公以爲囯家於夷狄¶
<pb:KR4c0044_SBCK_030-4a>¶
當用長筭邊將當承上㫖謹條教(方作務/非是)蓄財穀完吏農力¶
以俟不宜規小利起事盗恩禁不得妄入其地益市耕牛鑄¶
鎛釤鉏斸(鎛音博釤山監切鉏陟&KR0004;切又仕𦵔切与耡同去/檅助苗斸陟玉切集注詩庤乃錢鎛注田器也釤)¶
(大鎌也斸/大鋤也)以給農之不能自具者丁壯興勵(㒷或/作愈)歳増田数¶
十萬畒連八歳五種俱熟公私有餘販者&KR0018;入褒斜(音邪孫/曰梁州)¶
(記万石城沂漢上七里有褒谷南口曰褒比口曰斜/長四百七十里褒水通[沔-丏+丐]斜水通渭選右界上褒斜)舡循渭¶
而下首尾相継不絶十三年公與忠武軍節度使司空光顔¶
邠寕節度使尚書釗俱來朝上爲之燕三殿張百戯公卿侍¶
臣咸與(方云唐麟德殿有/三靣故曰三殿)旣事勑還公因進曰臣幸得𪧐衛¶
四十餘年(或无/得字)今年老斥外任不勝慕戀願得死輦下天子¶
加慰遣焉(斥或作許/或作訴)還鎭告疾其复五月戊子薨年五十五¶
訃至上悼愴罷朝遣郎中臨弔贈尚書左僕射以其年十一¶
月景申葬萬年鳯棲原(万年下或/有縣字)夫人博陵郡崔氏河陽尉¶
<pb:KR4c0044_SBCK_030-4b>¶
鎬之孫大理評事可&KR0026;之女賢有法度(賢下或/有而字)公有四子長¶
曰元孫三原尉次曰先質彭之&KR0293;陽尉曰元立興平尉曰元¶
本河南參軍皆愿敏好善元立元本皆崔氏出葬得日嗣子¶
元立與其昆弟四人請銘於韓氏曰先人嘗有託於夫子也¶
愈曰太𫝊功在史氏記僕射以孤童囚羈京師(或无記字重/下方有子字)¶
(○仐按翟方進/傳无者爲是)卒能以忠爲節自𩔰取爵位立名績使天下¶
拭目&KR0026;父母與榮焉旣忠又孝法宜銘(或无/銘字)銘曰¶
太𫝊之𩔰自其躬興僕射童羈孰與之朋遭囯之難以節自¶
發致其勤艱以復考烈孝由忠立爵名隨之銘此玄石維昧¶
之詒¶
　　　唐故中散大夫少府監胡良公墓神道碑¶
(此萹从方氏石本疑者别出〇蜀本注牛僧孺撰/墓志陳鴻撰謚張籍撰行狀〇今按方本无中散)¶
(大夫良五字又它神道碑不/著墓字唯此有之亦変例也)¶
<pb:KR4c0044_SBCK_030-5a>¶
少府監胡公者諱珦字&KR0243;愽年七十九以官卒明年八月十¶
四日葬京兆奉先夫人天水趙氏祔焉(八月或作七月/无十四日字)其子¶
逞迺巡遇述遷造(或无迺字/或无巡字)與公壻廣文愽士呉郡張籍以¶
公之族出行治歴官壽年爲書(出下或有処/文二字非是)使人自京師南¶
走八千里至閩南兩越之界上請爲公銘刻之墓碑於潮州¶
刺州韓愈曰胡姓本出安定後徙清河於仐爲宗城屬具州¶
(何下或有&KR0232;/出清河字)大父諱秀武后時以文林徴爲麟䑓正字父宰¶
臣用進士卒官平陽冀氏令贈潭州大都督(或无/官字)公早孤能¶
自&KR0134;斈立節槩非其身力不以衣食(&KR0134;或/作勤)凡一試進士二即¶
吏部選皆以文章占上第樂爲儉勤自刻削不干人以矯時¶
弊(楽方作/出非是)及爲富平尉一府称其断决建中四年侍郎趙賛¶
爲度支使薦公爲監察御史主餽給渭橋以東軍洗手奉職¶
不以一錢假人賊平有司考覈群吏多坐貶死(考覈方或作/覈考或无貶)¶
<pb:KR4c0044_SBCK_030-5b>¶
(或无/死字)獨公以清苦能檢飭無漏失遷河南倉曹魏公賈躭以¶
節鎮鄭滑以公佐&KR0026;察事檢校尚書工部貟外郎以剛直齟¶
齬不阿忤&KR0096;貴除獻陵(高祖/陵)令居陵下七年市置田宅務種¶
樹爲業以自給教授子弟(業下方无以字杭併无以/自給字子弟或作弟子)貞元十¶
一年吏部大選以公考選人藝斈以勞迁奉先令以治辦迁¶
尚書膳部郎中改坊州刺史州經亂無孔子廟公至則命築¶
宫造𥙊器率博士生講讀以時如法以祠人吏聚&KR0026;歎息(生/下)¶
(或有/徒字)遷舒州刺史州歳大熟麥一莖数穗閭里歌舞之(或无/舞字)¶
考功以聞遷尚書駕部郎中数以事犯尚書李巽(巽)時主塩¶
鐵事富驕恃势以語丞相(丞或/作宰)由是退公爲鳯翔少尹巽死¶
迁少大理改少詹亊元和十二年朝廷以公年老能自祗力¶
亊職不懈可嘉拜少府監兼知内中尚明年以病卒(方无病/字非是)¶
公始以進士孤身旅長安致官九卿爲大家七子皆有斈守¶
<pb:KR4c0044_SBCK_030-6a>¶
女嫁名人年幾八十堅悍不衰事可傳載可謂成德(謂或作/爲非是)¶
銘曰¶
朅朅(丘竭切/武壯皃)胡公旣果以方挾藝射科毎發如望(音/忘)人求於¶
人我已爲之自始訖終不降色辝因官立事隨有可載發跡¶
餽軍遭䜛府介(軍或/作運)去居陵下爲吏爲隱坊舒之政于兹有¶
靳(或作/歎)守官駕部名昇巳屈(昇或作升/巳或作民)躋于少府甚宜秩物¶
不配其有君子耻之少府古卿公優止之刻文碑石以𩔰公¶
行維公後人無怠嗣&KR0159;(維公或/作維彼)¶
　　　唐故相&KR0096;公墓碑¶
上之元和六年其相曰&KR0096;公諱德輿字載之其本出自殷帝¶
武丁武丁之子降封於&KR0096;&KR0096;江漢間囯也周衰入楚爲&KR0096;氏¶
楚㓕徙秦而居天水略陽符秦之王中囯其臣有安丘公翼¶
者有大臣之言後六丗至平凉公文誕爲唐上庸太守荆州¶
<pb:KR4c0044_SBCK_030-6b>¶
大都督長史焯有聲烈(焯或/作綽)平凉曾孫諱倕贈尚書禮部郎¶
中以藝斈與蘇源明相善卒官羽林軍録事參軍於公爲王¶
父郎中生贈太子太保諱皐以忠孝致大名去官累以官徴¶
不起追謚貞孝是實生公公在相位三年其後以吏部尚書¶
授節鎭山南年六十以薨贈尚書左僕射謚文公(以薨以或/作六方考)¶
(舊史云/當作以)公生三歳知變四聲(知或/作能)四歳能爲詩七歳而貞孝¶
公卒來弔&KR0152;者見其顔色聲容皆相謂&KR0096;氏丗有其人及長¶
好斈孝敬祥順貞元八年以前江西府監察御史徴拜博士¶
朝士以得人相&KR0159;改左&KR0024;闕章奏不絶譏排姦倖與陽城爲¶
助轉起居舎人遂知制誥凡撰命詞九年以𩔖集爲五十卷¶
天下称其能十八年以中書舎人典貢士拜尚書禮部侍郎¶
薦士於公者其言可信不以其人布衣不用即不可信雖大¶
官势人交言一不以綴意奏廣歳所取進士明經在得人不¶
<pb:KR4c0044_SBCK_030-7a>¶
以貟拘轉户兵吏三曹侍郎太子賔客復爲兵部遷太常卿¶
天下愈推爲鉅人長德時天子以爲宰相冝參用道德人因¶
拜禮部尚書同中書門下平章事公旣謝辝不許其所設張¶
舉措必本於寛大以幾教化多所助與(方作爲或无此一字/○今按助與如後救)¶
(于頔亊之𩔖是/也作爲非是)維匡調娯不失其正中於和節不爲聲章因¶
善與賢不矜主巳(矜或/作務)以吏部尚書留守東都東方諸帥有¶
利病不能自請者公常與䟽陳不以露布(不以或無不字/露布或作布露)復¶
拜太常轉刑部尚書考定新舊令式爲三十編舉可長用(方/无)¶
(長/字)其在山南河南勤于選付治以和簡人以寕便以疾求還¶
十三年某月甲子道薨于洋之白草奏至天子痌傷爲之不¶
御朝(痌或/作痛)郎官致贈錫官居野處上下弔哭皆曰善人死矣¶
其年某月日葬河南北山在貞孝東五里(月下或/有某字)公由陪屬¶
升列年除歳遷以至公宰人皆喜聞&KR0002;巳與有無忌嫉者于¶
<pb:KR4c0044_SBCK_030-7b>¶
頔坐子殺人失位自囚親戚莫敢過門省頋朝莫敢言者(頋/下)¶
(或有者字朝/上或有在字)公將留守東都爲上言曰頔之罪旣貰不竟冝¶
因賜寛詔(公下或有時字/曰下或有于字)上曰然公爲吾行諭之頔以不憂¶
死前後考第進士及庭所䇿試士踵相躡爲宰相逹官與公¶
相先後其餘布處䑓閣外府凡百餘人自始學至疾未病未¶
嘗一日去書不&KR0026;(或无未/病二字)公旣以能爲丈辝擅聲於朝多銘¶
卿大夫功德(或无/能字)然其爲家不視簿書未嘗問有亡費不偫¶
餘(視或作親問下或有其/字諸本偫作待或作諸)公娶清河崔氏女其父造嘗相德¶
宗號爲名臣(德或作代方考宰/相表云當作德)旣葬其子監察御史璩(音/渠)纍¶
然服䘮來有請(服䘮或作䘮/服方无來字)乃作銘文(或无/銘字)曰¶
&KR0096;在商周丗無不存(无或/作次)㓕楚徙秦嬴劉之間甘泉始侯以¶
及安丘詆訶浮屠皇極之扶貞孝之生鳯鳥不至(或作/至丗)爵位¶
豈多半塗以税(以或/作巳)壽考豈多四十而逝惟其不有以惠厥¶
<pb:KR4c0044_SBCK_030-8a>¶
後是生相君爲朝德首行丗祖之文丗師之(祖或作師師或/作推或作祖)¶
流連六官出入屏毗無黨無讎㪯丗莫疵人所憚爲公勇爲¶
之(惮爲或/作惮焉)其所競馳公絶不窺(其方作人競作共絶作有〇/今按作絶乃与上文勇字相)¶
(應)孰克知之德將在斯(克或/作先)刻詩墓碑以永厥垂¶
　　　乎淮西碑(并序)¶
(樊曰宰相裴度爲淮西宣慰處置等使公爲行軍/司馬蔡平随度還朝詔撰平淮西碑公以吳元済)¶
(之平由度能固天子意得不赦卒擒之多帰度功/而李愬特以入蔡功居第一愬妻唐安公主女也)¶
(出入禁中訴碑不实帝詔斵其文更命翰林斈士/段文昌爲之見舊史公傳及新史吴元済傳文昌)¶
(之文見姚鉉丈粹其与公作不待較而明蘇内翰/録臨江驛小詩云淮西功業冠吾唐吏部文章日)¶
(月光千載断碑人膾炙不知丗有段文昌盡之矣/陳无巳白龍圖孫斈士斍喜論文謂退之淮西碑)¶
(叙如書銘如詩又云少游謂元和聖德時於韓文/爲下与淮西碑如出两手盖其少作也商𨼆讀韓)¶
(碑詩元和天子神武&KR1086;彼何人哉軒與羲誓將上/雪列垩耻坐法宫中朝四夷淮西有賊五十載封)¶
(狼生貙貙生羆不據山河據平地長戈利矛日可/麾帝得聖相相曰度賊斫不死神扶持腰懸相印)¶
<pb:KR4c0044_SBCK_030-8b>¶
(作都統隂風惨淡天王旗愬武古通作牙𤓰儀曹/外郎載筆随行軍司馬智且勇十四万衆猶虎𧴀)¶
(入蔡縛賊献太庿功无與比恩不訾帝曰汝度功/第一汝從亊愈冝爲辝愈拜稽首蹈且舞金石刻)¶
(畫臣能爲古合丗称大手筆此亊不繋於聀司當/仁自古有不避言訖屡頷天子頥公退斎戒坐小)¶
(閤濡染大筆何淋漓㸃竄堯典舜典字塗改清庿/生民詩文成破体書在紙清晨再拜鋪丹墀表曰)¶
(臣愈昧死上詠神聖功書之碑碑髙三丈字如手/&KR0018;以靈亀蟠以螭句竒語重喻者少讒之天子言)¶
(其私長縄百尺拽碑倒麄砂大石相磨治公之斯/文&KR0002;元氣先時巳入人肝脾湯盤孔鼎有述作仐)¶
(無其器存其辝嗚呼聖皇及聖相相與烜爀流淳/熈公之斯文不示後&KR0154;與三五相攀追願書万本)¶
(頌万過口角流沫右手胝傳之七/十有三代以爲封禅玉檢明堂基)¶
天以唐克肖其德聖子神孫継継承承於千萬年敬戒不怠¶
全付所覆四海九州罔有内外悉主悉臣髙祖太宗旣除旣¶
治髙宗中睿休養生息至于玄宗受報収功極熾而豐物衆¶
地大孽牙其間肅宗代宗德祖順考以勤以容大慝適去稂¶
莠不薅(奴豆切又奴毛切薅器也/以刺地除草詩以薅荼蓼)相臣將臣文恬武嬉習熟¶
<pb:KR4c0044_SBCK_030-9a>¶
見聞以爲當然睿聖文武皇帝旣受羣臣朝(帝下或有陛/下字非是)乃¶
考圖数貢(方无乃字数色阻切祝曰謂考輿/地之廣狹計貢賦之至与不至)曰嗚呼天旣全¶
付予有家今傳次在予予不能事事其何以見于郊廟羣臣¶
震懾奔走率職(方无奔/率二字)明年平夏(綏銀節度留後李惠琳叛/兵馬使張承金討斬之)¶
又明年平蜀(劒南節度韋皐卒行軍司馬刘闢自称/留後東川節度髙崇文擒刘闢以献)又明年¶
平江東又明年平澤潞(蜀下方有西川字云刘闢求都統三/川方圍梓州而敗乱固不及他郡也)¶
(○仐按旣圍梓州則乱巳及東川矣方説非是○鎮/州招討使吐突承璀执昭義節度盧從史帰京师)遂定易¶
定(義成節度張茂昭以/易定二州帰于有司)致魏博具衛澶相(魏博節度田弘正/以所&KR0249;六州帰于)¶
(有/司)無不從志皇帝曰不可究武予其少息(究或/作窮)九年蔡將死¶
蔡人立其子元濟以請不許遂燒舞陽犯葉襄城以動東都¶
放兵四刼(城上或有等字洪云此謂/葉与襄城耳等字非是)皇帝歴問于朝一二臣¶
外(或作外臣方从杭𫟍无外字○仐按此句&KR0002;作外臣則當/時朝臣自以伐蔡爲不可非獨外臣也&KR0002;作一二臣則當)¶
(時㪯朝之臣皆以伐蔡爲不可又非獨一二人也考之下文/所謂一二臣同不爲无助者又正指武元衡裴度一二人賛)¶
<pb:KR4c0044_SBCK_030-9b>¶
(伐蔡之謀者而言則此乃謂唯一二臣以爲可而其外羣臣/皆以爲不可耳諸本作外臣及无外字皆非是唯作臣外者)¶
(得/之)皆曰蔡帥之不廷授于今五十年(帥或作師/于或作於)傳三姓四將¶
其樹本堅兵利卒頑不與他等因撫而有順且無事大官臆¶
决唱聲萬口和(去/声)附并爲一談牢不可破(井或/作併)皇帝曰惟天¶
惟祖宗所以付任予者庻其在此予何敢不力(天上或有夫/字非是或无)¶
(何/字)况一二臣同不爲無助(不上或/有固字)曰光顔汝爲陳許帥維是¶
河東魏博郃(音合在同/州縣名)陽三軍之在行者汝皆將之(郃或作/涇非是)¶
曰重㣧汝故有河陽懷今益以汝維是朔方義成陜益鳯翔¶
延慶七軍之在行者汝皆將之(延&KR0159;本或作/鄜延寕&KR0159;)曰弘汝以卒萬¶
二千屬而子公武往討之(屬下方有集字或/在公武下皆非是)曰文通汝守壽¶
維是宣武淮南宣歙浙西四軍之行于壽者汝皆將之(西下/或有)¶
(徐泗字四或/作五皆非是)曰道古汝其&KR0026;察鄂岳曰愬汝帥唐鄧隨各以¶
其兵進戰曰度汝長御史其往視師曰度惟汝予同汝遂相¶
<pb:KR4c0044_SBCK_030-10a>¶
予以賞罰用命不用命曰弘汝其以節都統諸軍(節下或有/度字諸方)¶
(作討○仐按前軰有引左傳討其軍实爲討軍之澄者恐未/必然&KR0002;必作討則秦之罘刻石自有遂發討師之語而晋官)¶
(有都督征討諸軍事皆足爲證不必引左傳&KR0077;不相似也但/公所作韓弘碑但云都統諸軍則作討者爲誤矣不可以偶)¶
(有旁證而強/引以从之也)曰守謙汝出入左右汝惟近臣其往撫師(汝惟/方作)¶
(惟/汝)曰度汝其往衣服飲食予士(衣去声/食音嗣)無寒無飢以旣厥事¶
遂生蔡人(方无服飲字或无服字有飲字/或无衣服字寒下或无无字)賜汝節斧通天御¶
帶衛卒三百凡兹廷臣汝擇自從惟其賢能無憚大吏庚申¶
予其臨門送汝曰御史予閔士大夫戰甚苦自今以往非郊¶
廟祠祀其無用樂(祀下或/无其字)顔胤武合攻其北大戰十六得栅¶
城縣二十三降人卒四萬(或无人字方云此謂降其民与卒/也故下語皆不再出人卒字○今)¶
(按荘子云人卒虽/衆公語亦有自也)道古攻其東南八戰降萬三千再入申破¶
其外城(降下或/有卒字)文通戰其東十餘遇降萬二千愬入其西得¶
賊將輒釋不殺用其䇿戰比有功(比或/作皆)十二年八月丞相度¶
<pb:KR4c0044_SBCK_030-10b>¶
至師都統弘責戰益急顔胤武合戰益用命元濟盡并其衆¶
洄曲以備(師或作帥非是洄方作/廻○今按洄与史合)十月壬申愬用所得賊將¶
自文城因天大雪疾馳百二十里用夜半到蔡破其門取元¶
濟以獻盡得其屬人卒(馳或/作走)辛巳丞相度入蔡以皇帝命赦¶
其人淮西平大饗賚功師還之日因以其食賜蔡人凡蔡卒¶
三萬五千其不樂爲兵願歸爲農者十九悉縱之斬元濟京¶
師(方无帰字済/下或有於字)𠕋功弘加侍中愬爲左僕射帥山南東道顔¶
胤皆加司空公武以散&KR0016;常侍帥鄜(音/孚)坊丹延道古進大夫¶
文通加散&KR0016;常侍(方云考之史及段文昌碑皆合一本无大/夫文通加五字非是道古時巳爲中丞故)¶
(不復言御史也○今/按道古墓志亦可考)丞相度朝京師道封晋囯公進階金紫¶
光禄大夫以舊官相(或无道字或作/進或无囯字)而以其副揔爲工部尚¶
書領蔡任旣還奏羣臣請紀聖功&KR0013;之金石皇帝以命臣愈¶
(帝下或/无以字)臣愈再拜稽首而獻文曰¶
<pb:KR4c0044_SBCK_030-11a>¶
唐承天命遂臣萬&KR0022;(或作/方)孰居近土襲盗以狂往在玄宗崇¶
極而圯(部鄙切毁也在方作居云唐人多以在爲居公本政/亦曰居我其周從是也○今按以在爲居亦草書之)¶
(誤本政居字巳論/於本萹方&KR0003;非是)河北悍驕河南附起四聖不宥屢興師征¶
有不能克益戍以兵夫耕不食婦織不裳輸之以車爲卒賜¶
糧外多失朝曠不嶽狩百𨽻怠官事亡其舊(百𨽻怠官或作/百司𨽻官亡或)¶
(作/忘)帝時継位顧瞻咨嗟惟汝文武孰恤予家旣斬呉蜀旋取¶
山東(呉蜀方作蜀/呉取或作出)魏將首義六州降從淮蔡不順自以爲強¶
提兵呌讙欲事故常始命討之遂連姦鄰隂遣刺客來賊相¶
臣方𢧐未利内驚京師羣公上言莫&KR0002;惠來(公或/作臣)帝爲不聞¶
與神爲謀乃相同德以訖天誅(乃方作/及非是)乃敕顔㣧愬武古通¶
咸統於弘各奏汝功(奏方作/走非是)三方分攻(祝曰謂顔㣧武攻其/北道古攻其東南文)¶
(通𢧐其/東也)五萬其師大軍北乗厥数倍之常兵時曲軍士蠢(人)¶
旣翦陵雲蔡一大窘勝之邵陵郾城來降(勝或/作遂)自夏入秋復¶
<pb:KR4c0044_SBCK_030-11b>¶
屯相望(入或作及/復或作&KR0232;)兵頓不勵告功不時帝哀征夫命相往𨤲¶
士飽而歌馬騰於槽試之新城賊遇敗逃盡抽其有聚以防¶
我西師躍入道無留者頟頟(音額大皃書罔晝/夜頟頟注肆悪)蔡城其壃千¶
里(壃或/作彊)旣入而有莫不順俟帝有恩言相度來宣誅止其魁¶
釋其下人(釋同或/作釋于)蔡之卒夫投甲呼舞蔡之婦女迎門笑語¶
蔡人告飢舡粟往哺蔡人告寒賜以繒布(賜以方作/詔賜非是)始時蔡¶
人禁不往來今相從戯里門夜開始時蔡人進𢧐退戮今旰¶
而起左飱右粥(旰方作眠飱或作/方云舊本皆作飱〇今/按还予授子之粲&KR0006;傳云粲餐也史記餐未)¶
(及下咽酒未及濡脣漢書令其禆將傳餐則餐字亦有義公/票鄭天人文念寒而衣念飢而餐同以衣對餐也或當作餐)¶
爲之擇人以収餘憊(収或/作牧)選吏賜牛教而不税蔡人有言始¶
迷不知今乃大斍羞前之爲蔡人有言天子明聖不順族誅¶
順保性命汝不吾信視此蔡方孰爲不順往斧其吭(古郎切/喉也)¶
充叛有数聲𫝑相𠋣吾強不支汝弱奚恃其告而長而父而¶
<pb:KR4c0044_SBCK_030-12a>¶
兄(或作及/女父兄)奔走偕来同我太平(偕来方/作來偕)淮蔡爲乱天子伐之¶
旣伐而飢天子活之始議伐蔡卿士莫随旣伐四年小大並¶
疑不赦不疑由天子明凡此蔡功惟断乃成旣定淮蔡四夷¶
畢來(旣定淮蔡或/作淮蔡旣定)遂開明堂坐以治之¶
朱文公校昌&KR0058;先生集卷之三十¶
<pb:KR4c0044_SBCK_030-12b>¶
