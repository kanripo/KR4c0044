# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:15.300272
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0294-019朱文公校昌黎先生文集-卷第十九.
<pb:KR4c0044_SBCK_019-1a>¶
朱文公校昌&KR0058;先生集卷之十九(考異音/釋附)¶
　書　序¶
　　　與鄭相公書(鄭餘&KR0159;时/鎭㒷元)¶
再奉示問皆縁孟家事(樊日元和九年三月以鄭餘&KR0159;為㒷/元尹餘&KR0159;辟孟郊参謀郊挈其妻行)¶
(至閬郷/暴卒)辭㫖惻惻憂慮深逺竊有以見大人君子篤於仁愛¶
終始不倦伏讀感欷不知所喻舊与孟往還數人昨巳共致¶
百千巳來㝷巳至東都計供葬事外尚有餘資今裴押衙所¶
送二百七十千足以益業爲遺孀(音霜樊日是歳十月葬郊/其費皆出鄭相及東野旧)¶
(往還者以其餘財贍給/其家郊元子妻鄭氏)永乆之賴孟氏兄弟在江東未至先¶
与相識亦甚循善所慮才幹不足任事鄭氏兄弟惟最小者¶
在東都固如所示不可依仗孟之深友太子舎人樊宗師(孟/下)¶
(或有/氏字)比持服在東都今巳外除經營孟家事不啻如巳前後¶
人所与及裴押衙所送錢物並委樊舎人主之營致生業必¶
<pb:KR4c0044_SBCK_019-1b>¶
# SB1_0681-023.png
# page missing
<pb:KR4c0044_SBCK_019-1b>¶
棄絶之罪於門下誠不忍竒寳横棄道側而閤下篋櫝尚有¶
少闕不滿之処猶足更容輙冐言之退増汗懾(篋或作匱方/云无闕字)¶
謹狀¶
　　　與鄂州柳中丞書(公綽时觀/察鄂岳)¶
淮右殘孽尚守巢窟(或作/窟巢)環㓂之師殆且十萬瞋目語難(方/云)¶
(此用荘子語杭/蜀本作難語非)自以爲武人不肯循法度頡頑作氣𫝑竊爵¶
位自尊大者肩相磨地相属也不聞有一人援桴鼓誓衆而¶
前者但日令走馬来求賞給助㓂為声𫝑而已(日方/作月)閤下書¶
生也詩書礼楽是習仁義是修法度是束一旦去文就武鼓¶
三軍而進之陳師鞠旅親与為辛苦慷&KR0099;感激同食下卒將¶
二州之牧(樊日元和十年詔公綽以兵五千𨽻安州刺史李/聽討吳元済公綽曰朝廷謂吾書生不知兵耶請)¶
(自行許之引兵渡江扺安州聽以軍礼迎謁公綽謂日以公/丗將曉兵吾且欲署聀以兵法從亊聴日唯命以都知兵馬)¶
(使中軍先&KR0289;行營都虞候三牒受之選卒六千属聽戒其部/將日行&KR2636;事一央都將聴&KR0013;恩威遂尽力當时服其知權十)¶
<pb:KR4c0044_SBCK_019-2a>¶
(&KR0816;家有疾病公綽厚給之/人皆感激故毎𢧐皆捷)以壯士氣斬所乗馬(樊日公綽所/乗馬躡杀圉)¶
(人公綽命杀馬以𥙊或日圉人不自備耳良馬可惜公綽日/材良性駑必杀之補注柳氏叙訓及新旧唐史並以杀馬為)¶
(公綽為襄陽莭度使时事司馬温公考/異正引公此書證之去乃鄂岳时亊)以𥙊踶(大計切又徒/&KR0006;切一作蹄)¶
(漢武帝詔馬奔/踶而致千里)死之士雖古名將何以加兹此由天資忠孝¶
欎於中而大作於外動皆中於機㑹以取勝於當丗而為戎¶
臣師豈常習於威暴之事而楽其闘𢧐之危也哉愈誠怯弱¶
不適於用聽於下風竊自増氣誇於中朝稠人廣衆㑹集之¶
中(或无㑹/集二字)所以羞武夫之顔令議者知將國兵而爲人之司¶
命者不在彼而在此也(而在方/无而字)臨敵重愼誡輕出入良用自¶
愛以副見慕之徒之心而果為國立大功也幸甚幸甚不宣¶
(食或作用非是或无之/徒二字方无下之字)愈再拜¶
　　　又一首¶
愈愚不能量事𫝑可否比常念淮右以靡弊困頓三州之地¶
<pb:KR4c0044_SBCK_019-2b>¶
蛟蚋蟻蟲之聚感兇竪喣濡飲食之惠提童子之手坐之堂¶
上奉以爲帥出死力以抗逆明詔戰天下之兵乗機逐利四¶
出侵暴屠燒縣邑賊殺不辜環其地數千里莫不&KR0013;其毒洛¶
汝襄荆許潁淮江爲之騷然丞相公卿士夫夫勞於圖議(啚/或)¶
(作囯/兆是)握兵之將熊羆貙虎之士畏懦䠞(將六切/促也)蹜莫肯杖戈¶
爲士卒前行者獨閤下&KR0108;然率先楊兵界上將二州之守親¶
出入行間與士卒均辛苦生其氣𫝑見將軍之鋒頴凛然有¶
向敵之意用儒雅文字章句之業取先天下武夫関其口而¶
奪之氣愚&KR0004;聞時方食不斍棄七箸起立豈以爲閤下眞能¶
引孤軍單進與死㓂角逐爭一旦僥倖之利哉(真或作直非/是或无单字)¶
就令如是亦不足貴其所以服人心在行事適機宜而風采¶
可畏愛故也是以前狀輙述鄙誠眷惠手翰還答益増欣悚¶
(惠下或/有賜字)夫一衆人心力耳目使所至如時雨三代用師不出¶
<pb:KR4c0044_SBCK_019-3a>¶
是道閤下果能充其言継之以無倦得形便之地甲兵足用¶
雖國家故所失地旬歳可坐而得(歳或/作月)况此小㓂安足置齒¶
牙間勉而卒之以俟其至幸甚夫逺徴軍士行者有羇旅離¶
别之思居者有怨曠騷動之憂本軍有饋餉煩費之難地主¶
多姑息形迹之患急之則怨緩之則不用命浮&KR0009;孤懸形势¶
銷弱又與賊不相諳委臨敵恐駭難以有功&KR0002;召募土人(召/或)¶
(作/占)必得豪勇與賊相熟知其氣力所極無望風之驚愛護郷¶
里勇於自戰徴兵滿萬不如召募数千閣下以爲何如儻可¶
上聞行之否計巳與裴中丞相見行營事宜不惜時賜示及¶
幸甚不宣愈再拜¶
　　　答魏愽田僕射書¶
季冬極寒伏惟僕射尊體動止萬福即日愈蒙&KR0693;蒙恩改職¶
事不任感懼(諸本无蒙&KR0693;二字方从閣本〇今按蒙免者蒙/田之庇而得遣免也連上文為句蒙恩者蒙上)¶
<pb:KR4c0044_SBCK_019-3b>¶
# SB1_0681-028.png
# page missing
<pb:KR4c0044_SBCK_019-3b>¶
於乆故游從之中伏蒙恩奬知待最深最厚無有比者(方无/伏字)¶
(比或/作倫)懦弱昏塞不能&KR0108;勵出竒少答所遇拜辭之後切念旬¶
朔不即𫉬侍言笑東望殞涕有兒女子之感(或无子字方云/史記非兒女子)¶
(所知爲児女子/所詐當有子字)獨𪧐直舎無可告語展轉歔欷不能自禁華¶
州雖實百郡之首重於藩維然閣下居之則爲失所愚以爲¶
苟慮有所及宜密以上聞不宜以踈外自待(不下或/无宜字)接過客¶
俗子絶口不桂時事務爲崇深以拒止嫉妬之口親近藥物¶
方書動作歩超以致和宣滯爲國自愛副鄙陋拳拳之心幸¶
甚幸甚謹奉狀不宣愈再拜¶
　　　　尹不臺參答友人書¶
(或作与友人論京尹不臺参書洪日長&KR0159;三年六/月以公爲京兆尹兼御史大夫敕放䑓参後不得)¶
(爲例按魏氏春秋云故事御史中丞与洛陽令相/遇則分路而行以士主多逐捕不欲稽留然非唐)¶
(制也順宗实錄云故事尹与御史相遇尹下道避/尹尚避御史豈有不䑓参之理當時敕放䑓参後)¶
<pb:KR4c0044_SBCK_019-4a>¶
(不爲例則知故事須䑓参也○唐本事須䑓参下/云亦是何典故赤令尚與中丞分道而行何况京)¶
(尹聖恩以爲然便令宣與李紳不用䑓参今本顚/倒不可讀當從唐本樊日時宰相𢙣御史中丞李)¶
(紳欲逐之特詔公不䑓参以激紳二果劾奏公公/以詔自解文刺紛然宰相以䑓府不協遂罷公爲)¶
(兵部侍&KR0048;而出紳爲江西&KR0026;察使紳朝辝位訴帝/復留紳爲兵部侍郎公復爲吏部按正元十八年)¶
(公爲四門博士時薦士十人於陸傪李紳在焉紳/昧其平昔之薦而劾公公旣不言而丗亦未有辨)¶
(之者又謂公蹙紳以附逢吉独王黄州/荅丁晋公書以謂曲在紳盖公論也)¶
所示情眷之至不勝悚荷臺參實奏云容桂&KR0026;察使帶中丞¶
尚不臺參(或无/使字)京尹郡國之首所管神州赤縣官帶大夫豈¶
得&KR0077;不如事須臺參聖恩以爲然便令宣與李紳不用臺參¶
亦是何典故赤令尚與中丞分道而行何况京尹(方云吕丞/相本改定)¶
(亦是以下十九字綴於事須䑓参之下仍於&KR0077;不如下𣷹中/丞二字&KR0159;善云今本顚倒不可讀當从唐本不知洪所謂唐)¶
(本者何本也閣杭蜀本只同今文姑以闕疑可也一日不用/䑓参巳下當再出䑓参二字義亦自通○今按二&KR0003;皆未安)¶
(後&KR0003;雖差勝然文意似亦/未足當闕之以俟知者)人見近事習耳目所熟稍殊異即¶
<pb:KR4c0044_SBCK_019-4b>¶
怪之其於道理有何所傷聖君使行即是故事自古豈有定¶
制也停推廵縁府中&KR0310;迫是實&KR0002;别差人即是妄&KR0003;豈有此¶
事小人言不可信𩔖如此亦在大賢斟酌而断之流言止於¶
智者正謂此耳客多自修報狀不得(或作不及自修报/或作不及修报狀)伏惟¶
照察(照方作昭○今按唐人/書帖用照察字亦多)¶
　　　送陸歙州詩序¶
(或無詩字或作送陸貟外出刺歙州詩并序/方云陸傪也洪云一本自此下爲第二十卷)¶
貞元十八年二月十八日祠部貟外郎陸君岀刺歙州朝廷¶
夙夜之賢都邑游居之良齎咨涕洟咸以爲不當去歙大州¶
也刺史尊官也由郎官而往者前後相望也當今賦出於天¶
下江南居十九宣使之所察歙爲富州宰臣之所薦聞天子¶
之所選用其不輕而重也較然矣如是而齎咨涕洟以爲不¶
當去者陸君之道行乎朝廷則天下望其賜刺一州則專而¶
<pb:KR4c0044_SBCK_019-5a>¶
不能咸(咸或作或而属下句方从閣本作咸而属上/句○今按莊子有周徧咸之語方本得之)先一州¶
而後天下豈吾君與吾相之心哉(先上諸本有謂字方从閣/本云杭本訛咸作或然尚)¶
(无謂字蜀本始作或爲今/本易爲作謂訛轉甚也)於是昌黎韓愈道願留者之心而¶
泄其思作詩曰¶
我衣之華&KR0006;我佩之光陸君之去&KR0006;誰與翶翔(諸本如此方/从閣杭本光)¶
(翔下皆有&KR0006;字去下无&KR0006;字〇今按古詩賦有句二用韵及/語助者賡歌是也有隔句用韵及&KR0006;而&KR0006;在上句之未韵在)¶
(下句之末者騷經是也有隔句用韵而上句不韵不&KR0006;下句/押韵有&KR0006;者橘頌之𩔖是也今此詩方本&KR0002;用賡敬之例則)¶
(華光有弓而不韵其去字一句又并无也&KR0002;用騷經之例則/光翔當用韵而不當有&KR0006;華虽可以有&KR0006;而去復不可以无)¶
(&KR0006;也&KR0002;用橘頌之例則下三句爲合而首句不當有&KR0006;也韓/公深於騷者不應如此盖方所从之本失之也今定从諸本)¶
(以騷經及賈&KR0105;吊屈首章爲例&KR0002;欲以橘頌爲例則止去/方本首句一&KR0006;字&KR0057;爲簡便但无此本不敢以意創耳)歛¶
此大惠&KR0006;施于一州今其去矣胡不爲留我作此詩歌于逵¶
道無疾其驅天子有詔¶
　　　送孟東野序¶
<pb:KR4c0044_SBCK_019-5b>¶
大凡物不得其平則鳴草木之無聲風撓之鳴水之無聲風¶
蕩之鳴其躍也或激之其趍也或梗之其沸也或炙之金石¶
之無聲或擊之鳴人之於言也亦然有不得巳者而后言其¶
謌也有思其&KR0152;也有懷凡出乎口而爲聲者其皆有弗平者¶
乎樂也者欎於中而泄於外者也擇其善鳴者而假之鳴金¶
石絲竹匏土革木八者物之善鳴者也維天之於時也亦然¶
擇其善鳴者而假之鳴是故以鳥鳴春以雷鳴夏以蟲鳴秋¶
以風鳴冬四時之相推&KR1025;其必有不得其平者乎(鳥下方从/閣本有獸)¶
(字非是敓古/奪字或作奪)其於人也亦然人聲之精者爲言文辭之於言¶
又其精也(方从閣杭蜀本去又字而取下句尢/字足戓一句不成文理&KR0003;見下條)&KR0057;擇其善鳴¶
者而假之鳴(按上文巳再言擇其善鳴者而假之鳴矣則此/又言人声之精者爲言而文詞又其精者故&KR0057;)¶
(擇其善鳴者而假之鳴又字尤字正是関鍵血脉首尾相應/処方以三本之誤遂去又字而以&KR0057;字属上句不唯此句不)¶
(成文理又使此篇語无次/第其誤&KR0057;甚今悉正之)其在唐虞咎陶禹其善鳴者也而¶
<pb:KR4c0044_SBCK_019-6a>¶
假以鳴(在下或有於字/假下或有之字)夔弗能以文辝鳴又自假於韶以鳴¶
(弗方作不/而无能字)夏之時五子以其歌鳴伊尹鳴殷周公鳴周凡載¶
於詩書六藝皆鳴之善者也周之衰孔子之徒鳴之其聲大¶
而逺傳曰天將以夫子爲木鐸其弗信矣乎其末也莊周以¶
其荒唐之辝鳴(辝或作&KR0003;下或有於楚二字方云荘子蒙人/蒙梁地也且辝楚威王之䀻未嘗仕於楚也)¶
楚大國也其亡也以屈原鳴臧孫辰孟軻荀卿以道鳴者也¶
楊朱墨翟管夷吾晏嬰老聃申不害韓非眘到田駢鄒衍户¶
佼(音絞又古爻切魯人啇君師之/鞅死入蜀著書二十篇号户子)孫武張儀蘇秦之属皆以¶
其術鳴秦之興李斯鳴之漢之時司馬遷相如揚雄最其善¶
鳴者也其下魏𣈆氏鳴者不及於古然亦未嘗絶也(其下方/无其字)¶
(然亦未嘗絶也諸本皆有此句方从閤本刪/去○今按有此一句文意乃足閣本脫也)就其善者其聲¶
清以浮其節數以急其辝&KR0075;以哀其志㢮以肆(善下或有鳴/字浮方从諸)¶
(本作淳唯蜀本及文𫟍作浮○今按此數句皆言魏晋以下/文章之病不應用淳字以美之諸本皆誤数以急㢮以肆二)¶
<pb:KR4c0044_SBCK_019-6b>¶
(句諸本皆如此方从謝本刪去二以字〇今按自其声至此/四句當爲二列其苐二苐四句古本偶皆脫一字而方必从)¶
(之遂使句之短長参差不斉而不可讀正与上李巽書相似/其意以爲必如是然後爲古而不知所謂古者不在是也)¶
其爲言也亂雜而無章將天醜其德莫之顧邪何爲乎不鳴¶
其善鳴者也(諸本如此方从閤本以乱爲詞又從閤杭本刪/去將天以下十九字〇今按方本極无理盖因)¶
(乱而誤為辝又因辝而轉作詞耳今/當改詞爲乱又&KR0024;十九字文意乃足)唐之有天下陳子昻蘇¶
源明元結李白杜甫李&KR0026;皆以其所能鳴其存而在下者孟¶
郊東野始以其詩鳴其髙出魏晋不懈而及於古其他浸&KR0075;¶
乎漢氏矣(魏晋方作晋魏或无古字氏矣/方从閤本无此二字皆非是)從吾遊者李翶張¶
籍其&KR0057;也三子者之鳴信善矣(方无信字或作善鳴皆非是/左傳云克巳復礼仁也信善)¶
(哉公虽未必用此/語然亦偶合也)抑不知天將和其聲而使鳴國家之盛邪¶
抑將窮餓其身思愁其心腸而使自鳴其不幸邪三子者之¶
命則懸乎天矣(方从閤杭蜀𫟍則下有有字非是&KR0002;/果有有字即天下當有者字更詳之)其在上¶
也奚以喜其在下也奚以悲東野之役於江南也有&KR0002;不釋¶
<pb:KR4c0044_SBCK_019-7a>¶
然者故吾道其命於天者以解之(釋或作懌然者方作者然/云顧命王不懌或作不釋)¶
(釋猶開釋也〇按嘉祐本作不釋然者其語本/出荘子方与或本皆誤也以觧方无以字非是)¶
　　　送許郢州序¶
(或作送許史君刺郢州序仍注仲輿二字/或作志/雍樊云志雍安陸許氏貞元九年進士終監察御史)¶
愈嘗以書自通於于公累數百言(公下或/有頔字)其大要言先逹之¶
士得人而託之則道德彰而名問流後進之士得人而託之¶
則事業顯而爵位通(要下或有也/字問或作聞)下有矜乎能上有矜乎位¶
雖&KR0106;相求而喜不相遇于公不以其言爲不可復書曰足下¶
之言是也(諸本无喜字方从/閤杭蜀𫟍得之)于公身居方伯之尊蓄不丗之¶
材而能與卑鄙庸陋相應荅如影響是非忠乎君而樂乎善¶
以國家之務爲巳任者乎(丗下或有出字/出下或有羣字)愈雖不敢私其大¶
恩抑不可不謂之知巳&KR0106;矜而誦之情巳至而事不從小人¶
之所不爲也故於使君之行道刺史之事以爲于公贈凡天¶
<pb:KR4c0044_SBCK_019-7b>¶
下之事成於自同而敗於自異爲刺史者&KR0106;私於其民不以¶
實應乎府爲&KR0026;察使者&KR0106;急於其賦不以情信乎州繇是刺¶
史不安其官&KR0026;察使不得其政財巳竭而歛不休人巳窮而¶
賦愈急其不去爲盗也亦幸矣(賦方作怒以上/下文考之非是)誠使刺史不¶
私於其民&KR0026;察使不急於其賦(方无下其字以/上句考之非是)刺史曰吾州¶
之民天下之民也惠不可以獨厚&KR0026;察使亦曰某州之民天¶
下之民也歛不可以獨急如是而政不均令不行者未之有¶
也(以獨急或/无以字)其前之言者于公旣巳信而行之矣今之言者¶
其有不信乎(前下方无之字非是/○今疑其字當作某)縣之於州猶州之於府也¶
有以事乎上有以臨乎下同則成異則敗者皆然也非使君¶
之賢其誰能信之(信方作從以上/文考之非是)愈於使君非燕游一朝之¶
好也故其贈行不以頌而以規¶
　　送竇從事序¶
<pb:KR4c0044_SBCK_019-8a>¶
踰甌閩而南皆百越之地(甌方作越以下文重出越字考之/非是或无甌字亦非越或作粤)¶
於天文其次星紀其星牽牛連山隔其隂鉅海敵其陽(敵一/作歊)¶
(氣上烝也方从閤𫟍作&KR0251;云敲横擿也謂鉅海&KR0251;蕩其南也/○今按&KR0251;徴扣也字書訓以横擿而漢書注又訓擿爲發動)¶
(盖不以杖末&KR0108;擊但以杖身徴扣而發動之所謂横擿也海/之爲物最鉅其所震蕩豈徴扣之謂邪閤本盖誤而方必爲)¶
(曲&KR0003;以附之殊不可曉作歊亦非是但當作/敵乃當抵對捍之意与上句隔字正相對也)是維島居卉服¶
之民風氣之殊著自古昔(氣方从閤蜀本作俗○今按島居/卉服巳見其民俗之陋因又言此)¶
(以見其風氣之𢙣自是兩事故下文云民俗/旣迁風氣亦隨也閤蜀皆誤古方作在非是)唐之有天下號¶
令之所加無異於逺近民俗旣遷風氣亦隨雪霜時降癘疫¶
不興瀕海之饒固加於&KR0004;(疫或作疾方云瀕濵也篆文无賔/字漢志瀕南山又瀕河十郡只用)¶
(𩔗字加於方作如其〇今以上文考之此當言其氣俗旣変/生物益蕃之意&KR0002;云固如其&KR0004;則&KR0077;是未曽変矣方本非是)¶
是以人之之南海者&KR0002;東西州焉(之之諸本无復出之字方/从閤杭蜀𫟍得之&KR0002;或作)¶
(如)皇帝臨天下二十有二年(臨下或/有御字)詔工部侍郎趙植爲廣¶
州刺史盡牧南海之民署從事扶風竇平平以文辝進於其¶
<pb:KR4c0044_SBCK_019-8b>¶
行也其族人殿中侍御史牟合東都交遊之能文者二十有¶
八人賦詩以贈之於是昌黎韓愈嘉趙南海之能得人壯從¶
事之答於知我不憚行之逺也(我或作巳行之逺文𫟍如此/諸本之或作於或作我於行)¶
(逺方无行之/二字皆非是)又樂貽周之愛其族叔父能合文辝以寵榮之¶
作送竇從事少府平序(貽上或有/其宗二字)¶
　　　上巳日燕太學聽彈琴詩序¶
與衆樂之之謂樂樂而不失其正又樂之&KR0057;也(尤方从閤/本作光)四¶
方無闘爭金革之聲京師之人旣庻且豊天子念致理之艱¶
難樂居安之閑暇肈置三令節(洪曰舊史云貞元四年九月/詔正月晦日三月三日九月)¶
(九日三節日冝任文武官僚選勝地追賞爲楽五年正月詔/以二月一日爲中和節代正月晦日備三令節数此序在正)¶
(元壬午癸未間公爲四門博士其云/肇置三令節盖謂徳宗朝始置耳)詔公卿羣有司至于其¶
日率厥官屬飲酒以樂所以同其休宣其和感其心成其文¶
者也(方无/屬字)三月&KR0004;吉實惟其時司業武公(下或有少/儀二字)於是緫¶
<pb:KR4c0044_SBCK_019-9a>¶
太學儒官三十有六人列燕于𥙊酒之堂罇爼旣陳肴羞惟¶
時醆&KR1400;序行獻酬有容歌風雅之古辭斥夷狄之新聲襃衣¶
危冠與與如也(與與或作愉愉方从杭蜀本云詩我&KR0112;與與/淮南子善用兵者陵其與與皆音餘○今按)¶
(論語有/此全句)有儒一生魁然其形抱琴而來歴階以昇(儒一或作/一儒以或)¶
(作/而)坐于罇爼之南鼓有虞氏之南風賡之以文王宣父之操¶
(孫曰賡續也樊曰文王操見史記孔子斈/琴於師㐮宣父操如將帰猗蘭亀山也)優游夷愉廣厚髙¶
明追三代之遺音想舞雩之詠歎及暮而退皆充然&KR0002;有得¶
也(有下或/有所字)武公於是作歌詩以美之命屬官咸作之命四門¶
博士昌黎韓愈序之¶
　　送齊皡下第序¶
(皥或作曎方云考唐/宰相丗系表當作皡)¶
古之所謂公無私者其取捨進退無擇於親踈逺邇惟其宜¶
可焉其下之視上也亦惟視其舉黜之當否不以親踈逺邇¶
<pb:KR4c0044_SBCK_019-9b>¶
疑乎其上之人(下或有也字或无之/人二字而有也字)故上之人行志擇誼坦¶
乎其無憂於下也(或无故字/或无之字)下之人尅巳愼行確乎其無惑¶
於上也是故爲君不勞而爲臣甚易見一善焉可得詳而舉¶
也見一不善焉可得明而去也(方从閤杭蜀𫟍/无詳明二字)及道之衰上¶
下交疑於是乎舉讎舉子之事載之傳中而稱美之而謂之¶
忠(或无下/而字)見一善焉&KR0002;親與邇不敢舉也見一不善焉&KR0002;䟽¶
與逺不敢去也(方无上/敢字)衆之所同好焉矯而黜之乃公也衆¶
之所同惡焉激而舉之乃忠也(衆下或皆/有人字)於是乎有違心之¶
行有怫志之言有内媿之名&KR0002;然者俗所謂良有司也(然或/作是)¶
膚受之訴不行於君巧言之誣不起於人矣烏虖今之君天¶
下者不亦勞乎爲有司者不亦難乎爲人嚮道者不亦勤乎¶
(烏虖方云猶嗚呼也古文於乎烏虖嗚呼皆一義或作於是/乎非是爲有方无爲字爲人嚮道諸本皆同但嚮或作鄉方)¶
(从閤𫟍以人爲仁殊无文理盖所謂人者指應㪯者而言爲/之作嚮道者謂指引其道路所嚮如公之於侯喜侯雲長之)¶
<pb:KR4c0044_SBCK_019-10a>¶
(徒是巳其作郷者亦音向与兵書所/謂以鄉人為導者音義皆不同也)是故端居而念焉非君¶
人者之過也則曰有司焉則非有司之過也則曰今㪯天下¶
人焉則非今㪯天下人之過也蓋其漸有因其本有根生於¶
私其親成於私其身以已之不直而謂人皆然(其親其下/或有所字)其¶
植之也固乆其除之也实難非百年必丗不可得而化也非¶
知命不惑不可得而改也巳矣乎其終能復古乎&KR0002;髙陽斉¶
生者其起予者乎斉生之兄爲時名相出藩于南(之兄方元/之字于下)¶
(方从杭𫟍有鎮字公閣本无○今按斉映以貞元七年由桂/管改江西是時淇州只為江西觀察使至咸通中乃有鎮南)¶
(之号耳杭/𫟍皆誤)朝之碩臣皆其舊交斉生㪯進士有司用是連枉¶
斉生斉生不以云乃曰我之未至也有司其枉我哉(其枉或/作豈枉)¶
(方从閣杭/蜀本得之)我將利吾器而俟其時耳抱&KR0018;其業東歸於家吾¶
觀於人有不得志則非其上者衆矣亦莫計其身之短長也¶
&KR0002;斉生者旣至矣而曰我未也不以閔於有司其不亦鮮乎¶
<pb:KR4c0044_SBCK_019-10b>¶
哉(既至矣方作既不得志矣〇今按上文曰我之未至/也下文日我未也則此作至為是未下或有至字)吾用¶
是知斉生後日誠良有司也能復古者也公無私者也知命¶
不惑者也¶
　　　送陳密序¶
太斈生陳密請於余曰密承訓於先生今將歸覲其親不得¶
朝夕見願先生賜之言密將以爲戒(覲或/作拜)密来太斈㪯明經¶
累年不𫉬選是弗利於是科也(𫉬下或/有其字)今將易其業而三礼¶
(樊日唐制取士有明經科而明經之别有五經有三經有二/經有三礼有三傳有史科凡礼記春秋左氏傅為大經詩周)¶
(礼儀礼為中經易尚書春秋公羊傳為/小經孫曰三礼科正元五年二月置)是習願先生之張之¶
也密將以爲郷榮(方无/以字)余媿乎其言遺之言曰子之業信習¶
矣其容信合於礼矣(其下或有/仪字非是)抑吾所見者外也夫外不足¶
以信内子誦其文則思其義習其儀則行其道則將謂子君¶
子也爵禄之来也不可辭矣科寕有利不利邪(謂其習其或/並无其字)¶
<pb:KR4c0044_SBCK_019-11a>¶
　　　送李愿歸盤谷序¶
(樊日東坡云歐陽公言晋无文章惟陶渊明帰去/来一萹而巳余亦謂唐无文章惟韓退之送李愿)¶
(帰盤谷一萹而巳平生欲效此作一萹毎执筆&KR0186;/罷因自𥬇日不&KR0002;且放教退之独歩唐人䟦序後)¶
(云云昌黎韓愈知名之士髙愿之䝨故叙而送之/云云樊日按正元十七年歳在辛巳欧陽公集古)¶
(錄云當時退之官尚未㫫其道未為當時所宗师/故但云知名士然當時送愿者為不少而独刻此)¶
(序盖其文章巳重於時也方云此序/正元十七年作公年&KR0379;三十四耳)¶
太行之陽有盤谷盤谷之間泉甘而土肥草木藂茂居民鮮¶
少或曰謂其環兩山之間故曰盤或曰是谷也宅凼而势阻¶
𨼆者之所盤旋友人李愿居之(盤下諸本皆有旋字珙氏石/本杭本同或作&KR0074;方从樊氏)¶
(石本閣蜀𫟍剛去○今按两石本不同&KR0003;見下條友人諸本/及洪氏石本皆作友方云樊氏石本作有○今按校此書者)¶
(以印本之不同而取正於石本今石本乃又不同如此則又/未知其孰是也然以理推之則作有者為无理故今特詳著)¶
(之以見所謂石本/者之不足信也)愿之言曰人之稱大丈夫者我知之矣利¶
澤施于人名聲昭于峕(施于諸本于作/於方从石本)坐于廟朝進退百官¶
<pb:KR4c0044_SBCK_019-11b>¶
而佐天子出令其在外則樹旗旄羅弓矢武夫前呵從者塞¶
途供給之人各执其物夾道而疾馳喜有賞怒有刑(文𫟍賞/作賜樊)¶
(氏石本无/此六字)才畯滿前道古今而譽盛德入耳而不煩曲眉豊¶
頰清聲而便体秀外而惠中飄輕&KR0322;翳長䄂粉白黛緑者列¶
屋而閑居妬寵而&KR0018;恃爭妍而取怜大丈夫之遇知於天子¶
用力於當丗者之所爲也(天子諸本作主上方从石本為上/諸本有所字方从石本刪去下文)¶
(於時者之所/為也同此)吾非惡此而逃之是有命焉不可幸而致也窮¶
居而閑処升髙而望逺(諸本如此方从/石閣𫟍作逺望)坐茂樹以終日濯清¶
泉以自㓗採於山美可茹釣於水鮮可食起居無時惟適之¶
安(蜀本及洪氏石本之作所方从𫟍粹樊氏石本作之〇今/按此二石本不同又足以見所謂石本者之难信矣然以)¶
(理推之作之為是/諸舊本亦多同者)與其有譽於前孰&KR0002;无毀於其後與其有¶
楽於身孰&KR0002;無憂於其心(与其下諸本並有有/字方从石本刪去)車服不維刀¶
鋸不加理亂不知黜陟不聞大丈夫不遇於時者之所爲也¶
<pb:KR4c0044_SBCK_019-12a>¶
我則行之伺候於公卿之門奔走於形势之途足將進而趑¶
趄口將言而囁嚅(趑取私切趄音狙囁之舌切又而舌切需/女居切又音如赼趄行不進皃囁需不敢)¶
(出口/也)処穢汙而不羞觸刑辟而誅戮(穢汙方从諸本作汙穢/今用石本改不羞樊本)¶
(作弗差辟樊/石本作法)徼倖於萬一老死而後止者其於爲人賢不肖¶
何如也昌&KR0058;韓愈聞其言而壯之與之酒而爲之歌曰¶
盤之中維子之宫盤之土可以稼(諸本作惟子之稼/方从石閤如此)盤之泉¶
可濯可沿(石閣杭本沿作湘方从石本云洪氏以爲作湘者/石本磨㓕或以閣本意之也然此文自如往而復)¶
(以上皆二語一韵以稼叶土此類囯多以容叶深以詩七月/易&KR0106;卦小象考之亦合古韵独湘不可与泉叶按公論語筆)¶
(解以浴于沂作沿于沂政与此沿同義今只以沿爲正○今/按方以古韵為据舎所信之石杭閤本而去相从沿其&KR0003;當)¶
(矣然必以筆觧爲&KR0003;又似太拘今丗所傳筆觧盖未必韓公/本眞也又按洪云石本在済源張端家皆缺裂不全惟可濯)¶
(可湘一句甚明又与方引洪氏磨滅之&KR0003;不同不知何故姑/記之以俟知者然其大槩只爲从湘字耳政使实然亦不足)¶
(取其&KR0003;詳/於下條云)盤之阻誰爭子所窈而深廓其有容繚而曲如往¶
而復嗟盤之楽&KR0006;楽且無殃(殃方从洪校石本作央又云樊/本只作殃然閣杭蜀本皆作央)¶
<pb:KR4c0044_SBCK_019-12b>¶
(王逸注离騷云央尽也巳也方又云此文如叢作藂俊作畯/時作峕皆石本字也○今按作殃於義爲得又按此萹諸校)¶
(本多从石本而樊洪兩石巳自不同未知孰是其有同者亦/或无理未可尽信按欧公集古跋尾云盤谷序石本正元中)¶
(所刻以集本校之或小不同疑刻石誤然以其當時之物姑/存之以為佳玩其小大不足校也詳公此言最為通論近丗)¶
(論者專以石本為正如水門記溪堂詩予巳論之/南海廟刘統軍碑之𩔖亦然其謬可考而知也)虎豹逺跡¶
&KR0006;蛟龍遁藏&KR0017;神守護&KR0006;呵禁不祥(禁或/作禦)飲則食&KR0006;壽而康¶
无不足&KR0006;奚所望(則或/作且)膏吾車&KR0006;秣吾馬従子于盤&KR0006;終吾¶
生以徜徉(上音常下音/羊猶徘徊也)¶
　　　送牛堪序¶
(此篇或在後卷之首/方从閣杭蜀本置此)¶
以明經㪯者誦数十萬言又約通大義徴辝引𩔖旁岀入他¶
經者又誦数十萬言其爲業也勤矣登第於有司者去民畒¶
而就吏禄由是進而累爲卿相者常常有之其爲𫉬也亦大¶
矣然吾未甞聞有登第於有司而進謝於其門者豈有司之¶
<pb:KR4c0044_SBCK_019-13a>¶
待之也抑以公不以情㪯者之望於有司也亦將然乎(門上/或无)¶
(其/字)其進而謝於其門也則爲私乎抑無乃人亊之未思或者¶
不能㪯其礼乎&KR0002;牛堪者思慮足以及之材質足以行之而¶
又不聞其往者其將有以哉(或无/將字)違衆而求識立竒而取名¶
非堪心之所存也由是而&KR0026;之&KR0002;堪之用心其至於大官也¶
不爲幸矣堪太斈生也余博士也博士師屬也於其登第而¶
歸將榮於其郷也能無&KR0003;乎¶
朱文公校昌黎先生集卷之十九¶
<pb:KR4c0044_SBCK_019-13b>¶
