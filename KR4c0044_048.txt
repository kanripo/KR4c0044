# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:16.539869
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0295-048朱文公校昌黎先生文集外集-卷第六.
<pb:KR4c0044_SBCK_048-1a>¶
朱文公校昌&KR0058;先生外集卷之六(考異音/釋附)¶
　順宗實録一(起藩邸盡貞元/二十一年二月)¶
(方本不載實録云諸本順宗實録皆以附外集然李漢/序謂又有注論語十卷傳斈者順宗實録五卷列於史)¶
(書不在集中則知實録固不必附也○仐按李漢之&KR0003;/據當時而言之似未爲失然其為害巳足使筆解亡逸)¶
(無復真本實録竄易不成全書是則皆李漢之為也方/氏不察而從其&KR0003;旣巳誤矣况今去公之時又益以逺)¶
(比之當日亊体又大不同故其片文&KR0215;字名為公之作/而决可知其非僞者皆當収拾使无失墜乃為真能好)¶
(公之文者固不當以一時茍簡之論為限断而直有所/遺也故今於實録姑仍外集而詳加校定庶幾猶足以)¶
(見公筆削/之大指云)史臣韓愈撰(或無此/五字)¶
順宗至德大聖大安孝皇帝(德下史有/弘道二字)諱誦德宗長子母曰¶
昭德皇后王氏上元二年正月十二日生大曆十四年封爲¶
宣王建中元年立爲皇太子(史云大暦十四年六月進封宣/王十二月乙卯立為皇太子)¶
慈孝寛大仁而善㫁留心藝學亦㣲信尚浮屠法禮重師傅¶
引見輒先拜善&KR0032;書德宗之爲詩并他文賜大臣者率皆令¶
<pb:KR4c0044_SBCK_048-1b>¶
上書之德宗之幸奉天倉卒閒上常親執弓矢率軍後先導¶
衛備嘗辛苦(倉或/作蒼)上之爲太子於父子閒慈孝交洽無嫌毎¶
以天下爲憂德宗在位乆稍不假宰相&KR0096;而左右得因縁用¶
事外則裴延齡李齊運韋渠牟等以姦佞相次進用延齡尤¶
狡險判度支務刻剥聚歛以自爲功天下皆怨怒上毎進見¶
候顔色&KR0186;言其不可至陸贄張滂李充等以毀譴朝臣&KR0719;懼¶
諌議大夫陽城等伏閣極論德宗怒甚將加城等罪内外無¶
敢救者上獨開解之城等頼以免德宗卒不相延齡渠牟上¶
有力焉貞元二十一年癸巳德宗崩景申上即位太極殿¶
&KR0125;曰維貞元二十一年歳次乙酉正月辛未朔二十三日癸¶
己皇帝&KR0002;曰於戯天下之大實惟重器祖宗之業允屬元良¶
咨爾皇太子誦睿哲温恭寛仁慈惠文武之道秉自生知孝¶
友之誠發於天性自膺上嗣毓德春闈恪愼于厥躬祗勤于¶
<pb:KR4c0044_SBCK_048-2a>¶
大訓必能誕敷至化安&KR0134;庶&KR0022;朕寢疾彌留弗興弗寤是用¶
命爾継統俾紹前烈冝陟元后永綏兆人其令中書侍郎平¶
章事髙郢奉&KR0125;即皇帝位爾惟奉&KR0002;天道以康四海懋建皇¶
極以熈庶功無忝我髙祖太宗之休命上自二十年九月得¶
風疾因不能言使四面求醫藥天下皆聞知德宗憂慼形于¶
顔色数自臨視二十一年正月朔含元殿受朝還至别殿諸¶
王親屬進賀獨皇太子疾不能朝德宗爲之涕泣悲傷歎息¶
因感疾恍惚日益甚二十餘日中外不通兩宫安否朝臣咸¶
憂懼莫知所爲雖翰林内臣亦無知者(含元殿至日益甚四/十一字中云德宗不)¶
(豫諸王親戚皆侍醫薬獨上卧病不/能侍德宗弥留思見太子涕咽久之)二十三日上知内外¶
疑紫衣麻鞋不俟正冠出九仙門召見諸軍使京師稍安二¶
十四日宣遺詔上縗服見百寮二十六日即位上學書於王¶
伾頗有寵(伾下或有/復岀丕字)王叔文以碁進俱待詔翰林數侍太子¶
<pb:KR4c0044_SBCK_048-2b>¶
碁叔文詭譎多計上在東宫嘗與諸侍讀并叔文論政至宫¶
市事上曰寡人方欲極言之衆皆稱賛獨叔文無言旣退上¶
獨留叔文謂曰向者君奚獨無言豈有意邪叔文曰叔文&KR0041;¶
幸太子有所見敢不以聞太子職當侍膳問安不冝言外事¶
陛下在位乆如疑太子收人心何以自解上大驚因泣曰非¶
先生寡人無以知此遂大愛幸與王伾兩人相依附俱出入¶
東宫聞德宗大漸上疾不能言伾即入以詔召叔文入坐翰¶
林中使決事(詔下或无召字文下或/无入字使下或无决字)伾以叔文意入言於宦¶
者李忠言稱詔行下外&KR0004;無知者以檢校司空平章事杜佑¶
攝&KR0193;宰兼山陵使中丞武元衡爲副使宗正卿李紓爲按行¶
山陵地使刑部侍郎鄭雲逵爲鹵薄使(或无兼字紓或/作杼達或作逹)又命¶
中書侍郎平章事髙郢撰哀&KR0125;文禮部侍郎&KR0096;德輿撰謚&KR0125;¶
文太常卿許孟容撰議文　庚子百寮請聽政曰自漢以來¶
<pb:KR4c0044_SBCK_048-3a>¶
䘮期之數以日易月而皆三日而聽政(以来或/作巳來)我國家列聖¶
亦克脩奉罔或有違况大行皇帝酌於故實重下遺詔今日¶
至期而陛下未親政事羣臣不敢安宜存大孝以寕萬國天¶
下之幸不許是月昇泗州爲上州　二月辛丑朔中書侍郎¶
平章事臣郢門下侍郎平章事臣珣瑜檢校司空平章事臣¶
佑奉䟽曰大行皇帝知陛下　孝慮陛下悲哀不即人心聽¶
政事故發遺詔令一行漢氏之制今陛下安得守曽閔匹夫¶
之小行忘皇王繼親之大孝以虧臣子承順之義猶不許¶
壬寅宰臣又上言曰陛下以聖德至孝繼受寳命宜奉先帝¶
約束以時聽斷不可以乆從之　癸卯朝百寮于紫宸門杜¶
佑前跪進曰陛下居憂過禮羣臣懼焉願一覩聖顔因再拜¶
而起左右乃爲皇帝舉帽百寮皆再拜佑復奏曰陛下至性¶
殊常哀毀之甚臣等不勝惶灼伏望爲宗廟社稷割哀強食¶
<pb:KR4c0044_SBCK_048-3b>¶
景午罷翰林隂陽星卜醫相覆碁諸待詔三十二人(三或/作四)¶
&KR0004;王叔文以碁待詔旣用事惡其與巳儕&KR0124;相亂罷之　巳¶
酉易定節度使張茂昭可同中書門下平章事餘如故(或无/使字)¶
(可史/作兼)河北節度自至德巳來不常朝覲前年冬茂昭來朝未¶
還故寵之　辛亥(史作/卯)詔吏部侍郎韋執誼守左丞同中書¶
門下平章事賜紫(侍郎史作郎中左/丞史作尚書右丞)初執誼爲翰林學士知¶
叔文幸於東宫傾心附之叔文亦欲自廣朋黨密與交好至¶
是遂特用爲相　乙卯太常奏禮云䘮三年不&KR0021;惟&KR0021;天地¶
社稷周禮圜鍾之均六變天神皆降林鍾之均八變地示咸¶
出不廢天地之&KR0021;不敢以卑廢尊也樂者所以降神也不以¶
樂則&KR0021;不成今遵遺詔行易月之制請制内遇&KR0021;輟樂終制¶
用樂從之又奏禮三年&KR0021;宗廟今請竢祔廟畢復常從之¶
辛酉貶京兆尹李實爲通州長史詔曰實素以宗屬累更任¶
<pb:KR4c0044_SBCK_048-4a>¶
使驟升班列遂極寵榮而政乖惠和務在苛厲(詔下或有詞/一道字曰下)¶
(或有京尹字實丄/或有嗣道王字)比年旱歉先聖憂人特詔逋科悉皆蠲免¶
而實敢肆誣罔復令徴剥頗紊朝廷之法實惟聚歛之臣(歉/或)¶
(作/暵)自國哀巳來増毒彌甚無辜斃踣深所興嗟朕嗣守洪業¶
敷弘理道寕容蠧政以害齊人宜加貶黜用申&KR0022;憲尚從優¶
貸俾佐逺潘實謟事李齊運驟遷至京兆尹恃寵強愎不顧¶
文法(文或/作乃)是時春夏旱京畿乏食實一不以介意方務聚歛¶
徴求以給進奉毎奏對輒曰今年雖旱而穀甚好由是租稅¶
皆不免人窮至壞屋賣瓦木貸麥苗以應官(或无/貸字)優人成輔¶
端爲謡嘲之實聞之奏輔端誹謗朝政杖殺之實遇侍御史¶
王播於道故事尹與御史相遇尹下道避實不肯避導&KR0016;如¶
故播詰譲導&KR0016;者實怒遂奏播爲三原令廷詬之(原或作/泉非是)陵¶
轢公卿巳下隨喜怒誣奏遷黜朝廷畏忌之(陵或/作凌)嘗有詔免¶
<pb:KR4c0044_SBCK_048-4b>¶
畿内逋租實不行用詔書徴之如&KR0004;勇於殺害人吏不聊生¶
至譴市里讙呼皆䄂瓦礫遮道伺之實由閒道獲免　壬戍¶
(洪云史/作寅誤)制殿中丞皇太子侍書翰林待詔王伾可守左常侍¶
依前翰林待詔(書或作讀依前翰林待詔史作充翰林斈士/〇今按前云上斈書於王伾後云以侍書得)¶
(幸於上則此當从/史作侍書為是)蘇州司功王叔文可起居舎人翰林學士¶
又以司勲貟外郎翰林學士知制誥鄭絪爲中書舎人學士¶
如故又以給事中馮伉爲兵部侍郎以兵部貟外郎史舘修¶
撰歸登爲給事中修撰如故登伉皆上在東宫時侍讀以師¶
&KR0019;恩拜¶
朱文公校昌&KR0058;先生外集卷之六¶
