# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:15.423290
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0294-022朱文公校昌黎先生文集-卷第二十二.
<pb:KR4c0044_SBCK_022-1a>¶
朱文公校昌黎先生集卷之二十二(考異音/釋附)¶
　　𥙊文¶
　　　𥙊田橫墓文¶
貞元十一年九月愈如東京道出田横墓下(十一年諸本或/作十九年月下)¶
(有十一日字如東京或作東如京洪氏曰東京洛陽也公以/貞元十一年出長安至河陽而後如東都也十九年秋則公)¶
(爲御史是冬即貶陽山安得以九月出横墓下唐都長安亦/不得云東如京也方从閣杭蜀本作東如京云田横墓在偃)¶
(師尸郷洛陽東三十里今公自河陽道横墓下以入洛故云/東如京也〇今按洪氏作如東京及考歳月皆是方氏亦以)¶
(京爲洛陽但據三本必欲作東如京爲誤耳今且未須别考/它書只以其所引田横墓在洛陽東者論之則自墓下而走)¶
(洛陽乃是西向安得言東如京乎况唐都長安謂洛陽為東/京則可直謂之京則不可其理又甚明&KR0002;據元和郡囯志則)¶
(河陽西南至向南府八十里其大势亦不得云東/如京也此又三本謬誤之一證故復表而出之)感橫義髙¶
能得士因取酒以𥙊爲文而弔之(士下或/有心字)其辭曰事有曠百¶
丗而相感者余不自知其何心非今丗之所稀孰爲使余歔¶
欷而不可禁余旣博&KR0026;乎天下&KR0154;有庻幾乎夫子之所爲死¶
<pb:KR4c0044_SBCK_022-1b>¶
者不復生嗟余去此其從誰(死者或作死而生/方作來皆非是)當秦氏之敗¶
亂得一士而可王何五百人之优优而不能脫夫子於劔鋩¶
抑所寳之非賢亦天命之有常(宝之或作宝/者天或作大)昔闕里之多士¶
孔聖亦云其遑遑(方从閣杭无/其字非是)苟余行之不迷雖顚沛其何¶
傷自古死者非一夫子至今有耿光(非方从閣杭/作皆非是)跽陳辭而¶
薦酒䰟髣髴而來享¶
　　　歐陽生哀辭¶
歐陽詹丗居閩越自詹巳上皆爲閩越官至州佐縣令者累¶
累有焉閩越地肥&KR0283;有山泉禽魚之樂雖有長材秀民通文¶
書吏事與上國齒者未嘗肯出仕今上&KR0004;故宰相常衮爲福¶
建諸州&KR0026;察使治其地(治上或有/往字非是)衮以文辭進有名於時又¶
作大官臨莅其民郷縣小民有能誦書作文辭者衮親與之¶
爲客主之禮(吕汲公本如此方从閣杭苑粹辝進下即属鄉/縣至者衮下又有故宰相字下乃属有名至其)¶
<pb:KR4c0044_SBCK_022-2a>¶
(民又属親与云云顛倒錯乱全无文理而方云三本如此不/當䡖改其蔽如此今定從吕本方主下有人字郷縣作縣郷)¶
(則尚有/可取云)&KR0026;游宴饗必召與之(宴或作讌與讀爲預或作預或/疑與如字而之下當有俱字)¶
時未幾皆化翕然(化方據新傳/作仕非是)詹于時獨秀出衮加敬愛諸¶
生皆推服閩越之人舉進士繇詹始建中貞元間余就食江¶
南未接人事往往聞詹名閭巷間詹之稱於江南也乆(乆下/或有)¶
(矣/字)貞元三年余始至京師舉進士聞詹名&KR0057;甚(余下或有年/十九字聞方)¶
(作則或云當并出/則聞二字亦有理)八年春遂與詹文辭同考試登第始相識¶
自後詹歸閩中余或在京師他處不見詹乆者惟詹歸閩中¶
時爲然其他時與詹離率不歴歳移時則必合合必兩忘其¶
所趨乆然後去故余與詹相知爲深詹事父母盡孝道仁於¶
妻子於朋友義以誠氣醇以方容貌嶷嶷(魚力切/歧嶷)然其燕私¶
善謔以和其文章切深喜往復善自道讀其書知其於慈孝¶
最隆也十五年冬余以徐州從事朝正於京師詹爲國子監¶
<pb:KR4c0044_SBCK_022-2b>¶
四門助教將率其徒伏闕下舉余爲愽士㑹監有獄不果上¶
(或无監字/監或作&KR0607;)&KR0026;其心有益於余將忘其身之賤而爲之也嗚呼¶
詹今其死矣詹閩越人也父母老矣捨朝夕之養以來京師¶
其心將以有得於是而歸爲父母榮也(以來或作而來有得/或作在得或无於是)¶
(字而有&KR0232;出/將以有得乎)雖其父母之心亦皆然詹在側雖無離憂其志¶
不樂也詹在京師雖有離憂其志樂也&KR0002;詹者所謂以志養¶
志者歟詹雖未得位其名聲流於人人其德行信於朋友(方/作)¶
(友/朋)雖詹與其父母皆可無憾也詹之事業文章李翺旣爲之¶
傳故作哀辭以舒余哀以傳于後以遺其父母而解其悲哀¶
以卒詹志云(之𫝊或作之&KR0003;或作之誌故上或有余字非是/悲哀方作哀悲○今按上文巳連有兩哀字不)¶
(應如此重&KR0232;或當刪去此/哀字○詹志或作其志)求仕與友&KR0006;逺違其郷父母之命¶
&KR0006;子奉以行友則旣&KR0500;&KR0006;禄實不豐以志爲養&KR0006;何有牛羊¶
事實旣修&KR0006;名譽又光父母忻忻&KR0006;常&KR0002;在旁命雖云短&KR0006;¶
<pb:KR4c0044_SBCK_022-3a>¶
# SB1_0681-102.png
# page missing
<pb:KR4c0044_SBCK_022-4a>¶
# SB1_0681-103.png
# page missing
<pb:KR4c0044_SBCK_022-5a>¶
而忘(於乎或/作嗚呼)¶
　　　𥙊穆貟外文¶
(爲崔侍御作晁本篇首題云維年月日故人博陵/崔愬謹以清酌之奠𥙊于亡友穆六端公之靈方)¶
(云豈穆貟邪舊傳貟卒檢校貟外郎杜亞留守東/都辟爲從亊皆与此文合新傳貟終侍御史故晁)¶
(本称端/公也)¶
於乎建中之&KR0004;予居于嵩𢹂扶北奔避盗來攻(奔或/作帰)晨及洛¶
師相遇一時顧我如故眷然顧之(如方作无/眷或作捲)子有令聞我來¶
自山子之畯明我鈍而頑(畯或/作俊)道旣云異誰從知我我思其¶
厚不知其可(知其或作知/而或作可而)於後八年君從杜侯我時在洛亦¶
應其招留守無事多君子僚罔有疑忌維其嬉游草生之春¶
鳥鳴之朝我轡在手君&KR0045;其鑣君居于室我旣來即或以嘯¶
歌或以偃側(嘨或/作詠)誨余以義復我以誠(復我方作我復/今/按下文云无非德声)¶
(則此二句專指/穆也當作復我)終日以語無非德聲(以或/作与)主人信䜛有惑其¶
<pb:KR4c0044_SBCK_022-5b>¶
下殺人無罪誣以成過入救不從反以爲福赫赫有聞王命¶
三司察我于獄相從係縲曲生何樂直死何悲(曲或作直直/或作曲二何)¶
(或皆作可/皆非是)上懷主人(主方作/王非是)内閔其私(閔或作憫方/作関皆非是)進退之¶
難君處之宜(君或作/居非是)旣釋于囚我來徐州道之悠悠思君爲¶
憂我如京師君居父䘮哭泣而拜言詞不通我歸自西君反¶
吉服晤言無他往復其昔(其疑當/作如)不日而違重我心惻自後¶
聞君母䘮是丁痛毒之懷六年以并孰云孝子而殞厥靈今¶
我之至入門失聲(失方/作哭)酒肉在前君胡不餐升君之堂不與¶
我言於乎死矣何日來還¶
　　　𥙊郴州李使君文¶
(&KR0024;注筆墨間録云𥙊/李郴州文&KR0057;雄竒)¶
維年月日將仕郎守江陵府法曹参軍韓愈謹以清酌庻羞¶
之奠敬𥙊于故郴州李使君之靈(文𫟍此篇首又云維元和/元年歳次景戍二月乙未)¶
<pb:KR4c0044_SBCK_022-6a>¶
# SB1_0681-106.png
# page missing
<pb:KR4c0044_SBCK_022-7a>¶
在期謂此㑹之難又授縞紵以託心(左氏袞二十九年吴季/札聘鄭見子産如舊相)¶
(識与之縞帶子/産献紵裘焉)示兹誠之不謬(授方/作援)儻後日之北遷約窮&KR0172;¶
於一晝雖&KR0122;俸之酸寒要抜貧而爲富何人生之難信&KR0162;斯¶
言而莫就始訝信於暫踈遂承凶於不救(承或/作成)見明旌之低¶
昻尚遲疑於别䄂(明方从諸本作銘此从閣本/字見檀弓鄭注云神明之旌)憶交酬而迭¶
舞奠單杯而哭柩美夫君之爲政不橈志於讒構(橈或作僥/或作撓從)¶
(手皆/非是)遭脣舌之紛羅獨陵晨而孤雊彼憸人之浮言雖百車¶
其何詬(車方作年○今按後漢書馮衍出妻/書云詞語百車韓盖用此作年非是)洞古往而髙&KR0026;¶
固邪正之相宼幸竊覩其始終敢不明白而蔽覆神乎來哉¶
辭以爲侑尚饗¶
　　　𥙊薛助教文¶
維元和四年歳次已丑後三月二十一日景寅朝散郎守國¶
子慱士韓愈太學助敎侯&KR0071;謹以清酌之奠𥙊于亡友國子¶
<pb:KR4c0044_SBCK_022-7b>¶
助教薛君之靈(散墓志石本作議継下或有䓁字薜/君之灵晁本作河東薛君七官之灵)嗚呼吾¶
徒學而不見施設禄又不足以活身天於此時奪其友人同¶
官大學日得相因柰何永違祇隔數晨笑語爲别慟&KR0152;來門¶
(来或/作東)藏棺蔽惟欲見無縁皎皎眉目在人目前酌以告誠庻¶
幾有神嗚呼哀哉尚饗¶
　　　𥙊虞部張貟外文¶
維年月日愈等謹以清酌庻羞之奠敬𥙊于亡友張十三貟¶
外之靈(文𫟍作元和十年&KR0303;本作維元和十年月日中書舎/人王涯考功郎中知制誥韓愈礼部侍郎崔羣京兆)¶
(尹許季同考功貪外郎&KR0067;豕宣河中節度判官殿/中侍御史邢𠕋等方云六人皆張季友之同年也)嗚呼往在¶
貞元俱從賔薦司我明試時維&KR0022;彦各以文售幸皆少年羣¶
遊旅𪧐其&KR0172;甚焉出言無&KR0057;有𫉬同喜他年諸人莫有能比¶
倐忽逮今二十餘歳存皆衰白半亦辭丗外&KR0374;公事内迫家¶
私中宵興歎無復昔時如何今者又失夫子(今者或/作於今)懿德柔¶
<pb:KR4c0044_SBCK_022-8a>¶
聲永絶心耳廬親之墓終䘮乃歸陽瘖避職妻子不知分司¶
憲臺風紀由振遂遷司虞以播華問不能老壽孰究其因託¶
嗣於宗天維不仁(託嗣或/作嗣託)酒食備設靈其降止論德叙情以¶
視諸誄尚饗¶
　　　𥙊河南張貟外文(樊日/張署)¶
維年月日彰義軍行軍司馬守太子右庶子兼御史中丞韓¶
愈謹遣某乙以庶羞清酌之奠𥙊于亡友故河南縣令張十¶
一貟外之靈(或无守太子/右庶子字)貞元十九君爲御史余以無能同¶
詔並跱(跱或作峙方云選潘岳関中詩/列營棊跱注跱立也亦作峙)君德渾剛標髙掲巳¶
有不吾如唾猶泥滓余戇而狂年未三紀乗氣加人無挾自¶
恃彼婉孌者實憚吾曹側肩帖耳有舌如刀我落陽山以尹¶
鼯揉君飄臨武(臨武縣/在郴州)山林之牢歳弊寒兇雪虐風饕顚於¶
馬下我泗君咷(音桃號咷雪虐方从杭本作嘯虎云以顛於/馬下言之由虎声懼也風饕謂虎貪風而嘯)¶
<pb:KR4c0044_SBCK_022-8b>¶
(不巳虎近於虐訛自此也饕或作號○今按杭本全然不/成文理以上語歳弊寒兇言之八字相偶當為雪虐明甚)夜¶
息南山同卧一席守隸防夫觝頂交跖(音&KR0215;足下項/或作頃非是)洞庭漫¶
汗䊀天無壁風濤相豗(呼回/切)中作霹&KR0430;追程盲進颿&KR0657;箭激¶
(騠或作帆/或作飄)南上湘水屈氏所沈(上或/作之)二妃行迷涙蹤染林山¶
哀浦思鳥獸呌音余唱君和百篇在吟君止于縣我又南踰¶
把&KR0678;相飲後期有無期𪧐界上一又相語自别幾時遽變寒¶
暑(遽或作復/方作徧)枕臂欹眠加余以股僕來告言虎入廐處無敢¶
驚逐以我&KR1042;去(&KR1042;音蒙樊曰公貞元十九年与張俱令南方/明年冬㑹𪧐臨武界上虎入公廐取&KR1042;去&KR1042;)¶
(馿子也虎寅属也公載張語云云巳而順/宗即位皆改江𨹧府椽公法曹張工曹)君云是物不駿於¶
乗虎取而往來寅其徴(寅方作夤〇今按寅為辰名夤乃/夤縁之義當改作寅&KR0003;見下條)我¶
預在此與君俱膺猛獸果信惡禱而憑(獸蜀本作首方云李/本校作孟首不知得)¶
(之何本也葛魯卿云&KR1042;不駿虎取之則亨矣不待禱而有慿/也○今按洪謝本皆作孟首謂正月孟春之首也張言来寅)¶
(其徴以虎為寅神故言来歳寅月當有/徴驗孟首果得帰也然且作猛獸亦通)余出嶺中君竢州下¶
<pb:KR4c0044_SBCK_022-9a>¶
偕&KR0122;江陵非余望者郴山竒變其水清寫泊砂𠋣石有遌(下/呉)¶
(故切又音咢一作/楚詞重華不可/遌注逢也或曰心不欲見而見曰遌)無捨衡陽放酒熊咆(音/庖)¶
(熊/声)虎噑(音豪/虎声)不存令章罰籌蝟毛(不存或作存不罰或作罪/方云唐人㑹飲以夀記罰)¶
(刘夢得詩罰夀長樹纛是也○今按/令章謂酒令違令則以籌記其罰也)委舟湘流往&KR0026;南嶽雲¶
壁潭潭穹林攸擢(雲方/作天)避風太湖七日鹿角(太或作大鹿角/侗庭湖中地名)¶
(元微之有鹿角詩湖旁/至今有鹿角廵檢司也)鈎登大鮎(奴兼切楚詞鱣鮎/&KR0006;延延注鮎鰋也)怒頰豕¶
豞(許角切豞或作豹/非是方云豞豕声)臠盤炙酒羣奴餘啄走官階下首下凥¶
髙(上苦刀切祝日髖也/前漢東方朔凥益髙)下馬伏塗從事是遭予徴愽士君以¶
使巳相見京師過願之始分教東生君&KR0122;雍(於用/切)首兩都相¶
望(音/忘)於别何有解手背面遂十一年君出我入如相避然生¶
闊死休吞不復宣(生闊死休或作/生死休咎非是)刑官屬郎引章訐奪(或作/奮訐)¶
(方作許奪○今按奪謂争执不与猶今言定奪公亊也墓/志云守法争議&KR0068;&KR0068;不阿莭此事也方本无義或本亦非)權¶
臣不愛南昌是斡(今按墓志張自刑部出/刺䖍州然則昌當作康)明條謹獄氓獠(悵/絞)¶
<pb:KR4c0044_SBCK_022-9b>¶
(切又力/道切)户歌用遷澧(音礼澧/州水名)浦爲人受瘥(瘥昨何切病也孫/日署自䖍州改澧)¶
(州刺史民稅出雜産物与/尚書有&KR0052;数&KR0026;察使牒州徴/陪&KR0052;使署曰刺史可為法不可貪官害民&KR0468;牒不肯從竟以)¶
(代/罷)還家東都起令河南屈拜後生憤所不堪屢以正免身伸¶
事蹇竟死不昇孰&KR0134;爲善丞相南討余辱司馬議兵大梁走¶
出洛下&KR0152;不憑棺奠不親斚不撫其子葬不送野望君傷懷¶
有隕如瀉(望君或作/定居非是)銘君之績納石壤中爰及祖考紀德事¶
功(中方作下紀方作巳事或作著○今按上文巳有下韻則/此不當再有下字巳字亦无文埋下當作中巳當作紀无)¶
(疑也事功作著功於理巳順但下文便有外著後丗則重出/著字又似可疑姑从日本作事盖紀其德紀其事紀其功也)¶
(又恐或是序字以似而誤/然无所據不敢&KR0186;改也)外著後丗&KR0017;神與通君其奚憾不¶
余鍳𠂻嗚呼哀哉尚饗¶
　　　𥙊左司李貟外太夫人文¶
維年月日某官某等謹以清酌庶羞之奠敬𥙊于某縣太君¶
鄭氏尊夫人之靈(某等或作/某乙等)胄于茂族配此德門克成厥家¶
<pb:KR4c0044_SBCK_022-10a>¶
享有全福爲婦爲母再朝中宫搢紳推榮宗黨是則某等幸¶
隨令子同服官僚庶展哀誠式陳牢醴尚饗¶
　　　𥙊薛中丞文¶
(方云此𥙊薛存/誠也唐史有傳)¶
維年月日(文𫟍作元/和九年)某官某乙等謹以清酌庶羞之奠𥙊于¶
亡友故御史中丞贈刑部侍郎薛公之靈公之懿德茂行可¶
以勵俗清文敏識足以發身宗族稱其孝慈友朋歸其信義¶
累昇科第亟踐班行左掖南臺(孫日北斉號御史䑓為南䑓/樊日左掖則給亊中南䑓則)¶
(御史/中丞)共傳故事詩人墨客争諷新篇羽儀朝廷輝映中外長¶
途方騁大限俄窮聖上軫不慦之悲具僚興云亡之歎况某¶
等忘言斯乆知我俱深青春之遊白首相失來陳薄奠詎盡¶
哀誠嗚呼哀哉尚饗¶
　　　𥙊裴太常文¶
<pb:KR4c0044_SBCK_022-10b>¶
維年月日愈等謹以庶羞清酌之奠敬𥙊于故太常裴二十¶
一兄之靈(文𫟍作元和九年晁本月日下具給事中李逢吉/給事中孟簡吏部侍郎張惟素吏部侍郎張賈北)¶
(部郎中史舘修/撰韓愈等五人)朝廷之重莫過乎禮雖經䇿具存而精通蓋¶
寡自郊丘故事宗廟時宜大君之所旁求丞相之所卒問羣¶
儒拱手宗祝醉心兄皆指陳根源斟酌通變莫不允符天㫖¶
克恊神休至乎公卿冠昏士庶䘮𥙊疑皆響答問必實歸從¶
我者足爲&KR0100;儀異我者無逃指𥬇動爲時法言比古經獨立¶
一朝髙視千古而又驅馳朋執僶俛宗親檐石之儲常空於¶
私室方丈之食毎盛於賔筵(檐諸本多作甔方云舊本多作/檐公秋懷詩用甔字按後漢明)¶
(帝紀生无檐石之儲檐字本此郭璞方言注甔石之儲实用/甔字前漢蒯通&KR0045;雄傳皆只作儋貨殖傳醤千儋顔曰儋人)¶
(儋之也一儋/雨甖丁濫切)贈必固辭求無不應孰云具美而不永年某等¶
早接遊從實欽道義致誠薄奠以訣終天嗚呼哀哉尚饗¶
　　潮州𥙊神文五首¶
<pb:KR4c0044_SBCK_022-11a>¶
(晁本第一首題作𥙊湖神又第二首題作又𥙊止/雨文第三題𥙊城隍文第四題𥙊界石神文第五)¶
(不立/題)¶
維年月日潮州刺史韓愈謹差攝潮陽縣尉史虚巳以特羊¶
庶羞之奠告于大湖神之靈愈承朝命爲此州長今月二十¶
五日至治下凡大神降依庇貺斯人者皆愈所當率徒属奔¶
走致誠親執祀事於廟庭下今以始至方上奏天子思慮不¶
能專一冠衣不淨㓗與人吏未相識知牲糈(下先旅切又音/所孫曰糈祠神)¶
(米離騷巫咸將夕降/&KR0006;懷椒糈而要之)酒食器皿觕(与粗同潮本/云一作損)弊不能嚴清¶
又未卜日時不敢自薦見使攝潮陽縣尉史虚已以告神其¶
降監尚饗¶
維年月日潮州刺史韓愈謹以清酌腵脩之奠祈于大湖神¶
之靈(腵或作時丁喚切記曰大饗尚腵/脩〇今按&KR0002;作時則脩當作羞)曰稻旣穟矣而雨不¶
得熟以穫也(或无以穫/字非是)𧖟起且眠矣而雨不得老以簇也杄¶
<pb:KR4c0044_SBCK_022-11b>¶
(切廣云/蚕簇也)歳且盡矣稻不可以復種而𧖟不可以復育也農夫¶
桑婦將無以應賦稅継衣食也非神之不愛人刺史失所職¶
也(方无/之字)百姓何罪使至極也神聦明而端一聽不可濫以惑¶
也刺史不仁可坐以罪惟彼無辜惠以福也劃劙(上忽麥切/又音畫下)¶
(力支切又音䴡祝曰劃劙/觧也分剖也孫曰刮去也)雲隂卷月日也(月日或作/日月非是)幸身有¶
衣口得食給神役也(口上或有而/字得或作有)充上之湏脫刑辟也選牲¶
爲酒以報靈德也吹擊管鼓侑香㓗也拜庭跪坐如法式也¶
(庭方/作廷)不信當治疾殃殛也神其尚饗¶
維年月日潮州刺史韓愈謹以柔毛剛鬛(孫曰記日羊日/柔毛豕日剛鬛)清¶
酌庶羞之奠𥙊于城隍之神間者以淫雨將爲人災無以應¶
貢賦供給神明上下𫉬罪罰之故乃以六月壬子奔走分告¶
乞晴于爾明神(下或再出爾/字属下句)明神閔人之不辜&KR0002;饗&KR0002;答(饗/或)¶
(作/響)糞除天地山川清風時興白日顯行𧖟榖以登人不咨嗟¶
<pb:KR4c0044_SBCK_022-12a>¶
(咨方/作疵)惟神之恩夙夜不敢忘怠謹下良日躬率將吏薦兹血¶
毛清酌嘉羞侑以音聲以謝神貺神其饗之(方作/兹)¶
維年月日潮州刺史韓愈謹遣𦒿壽成㝢以清酌少牢之奠¶
告于界石神之靈(此五字或作/界石之神)曰惟封部之内山川之神克¶
庥于人(麻或/作庇)官則置立室宇備具服器奠饗以時&KR0075;雨旣霽¶
𧖟榖以成織婦耕男忻忻衎衎是神之庥庇于人也敢不明¶
受其賜謹選良月吉日齋㓗以祀神其鑒之尚饗(鉴之方/作鍳兹)¶
維年月日潮州刺史韓愈謹以清酌庶羞之奠𥙊于大湖之¶
神惟神降依兹土以庇其人今兹無有水旱雷雨風火疾疫¶
爲災各寕厥宇以供上役長吏免&KR0013;其譴頼神之德夙夜不¶
敢忘謹具食飲躬齋洗奏音聲以獻以樂以謝厥賜不敢有¶
所祈尚饗¶
朱文公校昌黎先生集卷之二十二¶
