# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:16.202253
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0294-040朱文公校昌黎先生文集-卷第四十.
<pb:KR4c0044_SBCK_040-1a>¶
朱文公校昌黎先生集卷之四十(考異音/釋附)¶
　○表狀¶
　　　論孔戣致仕狀(方无孔/戣字)¶
　某官某¶
右臣與孔戣同在南省爲官數得相見(或无/同字)戣爲人守節清¶
苦議論平正今年&KR0138;七十筋力耳目未覺衰老憂國忘家用¶
意深逺所謂朝之𦒿德老成人者臣知戣上䟽求致仕故往¶
看戣戣爲臣言巳蒙聖主允許伏以陛下優賢尚齒見戣頻¶
上三䟽言詞懇到重違其意遂即許之此誠陛下仁德之至¶
然如戣輩在朝不過三數人實可爲國愛惜自古以來及聖¶
朝故事年雖八九十但視聽心慮苟未昏錯尚可顧問委以¶
事者雖求退罷無不殷勤留止優以禄秩不聽其去以明人¶
君貪賢敬老之道也禮大夫七十而致事&KR0002;不得謝則必賜¶
<pb:KR4c0044_SBCK_040-1b>¶
之几杖安車(礼下或有日字致事方作/致仕○今按礼記作事)七十求退人臣之常¶
禮&KR0002;有德及氣力尚壯則君優而留之不必年過七十盡許¶
致事也詩曰雖無老成人尚有典刑此言老成人重於典刑¶
不可不惜而留也今戣幸無疾疹但以年當致事據禮求退¶
陛下&KR0002;不聽許亦無傷於義而有貪賢之美況左丞職事亦¶
極清簡&KR0002;戣尚以繁要爲辭自可别授秩崇而務少者今中¶
外之臣有年過於戣尚未得退戣獨何人得遂其願(其或/作所)然¶
人皆求進戣獨求退&KR0057;可賢重臣所領官無事不敢請對(或/无)¶
(領/字)蒙陛下厚恩苟有所見不敢不言伏望聖恩特垂察納¶
　　舉馬揔自代狀　京兆府¶
銀青光禄大夫檢校尚書右僕射兼户部尚書馬揔¶
右伏凖建中元年正月五日制常參官上後三日舉一人自¶
代者伏以近者京尹用人稍輕所以市井之間盗賊未㫁郊¶
<pb:KR4c0044_SBCK_040-2a>¶
野之外疲瘵尚多(方无近者至所以/十字市井作畿甸)前件官文武兼資寛猛¶
得所累更方鎮皆有功能&KR0002;以代臣實爲至當謹録奏聞謹¶
奏¶
　　　賀雨表¶
臣某言臣聞聖人之德與天地通誠發於中事應於外始聞¶
其語今見其眞臣誠歡誠喜頓首頓首伏以季夏以來雨澤¶
不降臣職司京邑所禱實頻青天湛然旱氣轉甚陛下憫兹¶
&KR0058;庶有事山川中使&KR0138;出於九門隂雲巳垂於四野龍神效¶
職雷雨應期(雷或/作雲)嘉榖奮興根葉肥潤抽莖展穗不失時宜¶
人和年豐莫大之慶微臣幸蒙寵任獲覩殊祥慶抃&KR0172;呼倍¶
於常品無任踴躍之至謹奉表陳賀以聞¶
　　　賀太陽不虧狀(狀蜀本/作表)¶
司天臺奏今月一日太陽不虧¶
<pb:KR4c0044_SBCK_040-2b>¶
右司天臺奏今日辰卯閒太陽合虧陛下敬畏天命克巳脩¶
身誠發於中災銷於上自卯及巳當虧不虧(及或/作至)雖隔隂雲¶
轉更明㓪比於常日不覺有殊天且不違慶孰爲大臣官忝¶
京尹親覩殊祥欣感之誠實倍常品謹奉狀賀以聞(狀下或/有陳字)¶
　　　舉張正甫自代狀　尚書兵部(再除/日)¶
　通議大夫守右散&KR0016;常侍上柱國南陽縣開國子食邑五¶
　百户賜紫金魚袋張正甫¶
右臣蒙恩除尚書兵部侍郎伏凖建中元年正月五日制常¶
參官上後三日舉一人自代者前件官禀正直之性懷剛毅¶
之姿嫉惡如仇讎見善&KR0002;饑渴備更内外灼有名聲年齒雖¶
髙氣力逾勵(力或/作志)甘貧苦節不愧神明可謂古之老成朝之¶
碩德乆處散地實非所宜乞以代臣以副公望¶
　　𡊮州申使狀¶
<pb:KR4c0044_SBCK_040-3a>¶
　使司牒州牒¶
右自今月二日後毎奉公牒牒尾故牒字皆爲謹牒宇有異¶
於常&KR0004;不敢陳論以爲錯誤今旣頻奉文牒前後並同在愈¶
不勝戰懼之至伏乞仁恩特令改就常式以安下情¶
　　　國子監論新注學官牒¶
國子監應今新注學官等牒凖今年赦文委國子𥙊酒選擇¶
有經藝堪訓導生徒者以充學官近年吏部所注多循資叙¶
不考藝能至令生徒不自&KR0134;勵伏請非專誦經傳博渉墳史¶
及進士五經諸色登科人不以比擬其新受官(受或/作授)上日必¶
加研試然後放行上副聖朝崇儒尚學之意具狀牒上吏部¶
仍牒監者謹牒¶
　　　黃家賊事冝狀¶
一臣去年貶嶺外刺史其州雖與黃家賊不相鄰接然見往¶
<pb:KR4c0044_SBCK_040-3b>¶
來過客并諳知嶺外事人所&KR0003;至精至熟(一或作右或有伏/以字諳方作諸)¶
其賊並是夷獠亦無城郭可居依山傍險自稱洞主衣服言¶
語都不似人尋常亦各營生急則屯聚相保比縁邕管經略¶
使多不得人德旣不能綏懷威又不能臨制侵欺虜縛以致¶
怨恨蠻夷之性易動難安遂至攻劫州縣侵暴平人或復私¶
讎或貪小利或聚或散終亦不能爲事近者征討本起於裴¶
行立陽旻此兩人者本無逺慮深謀意在邀功求賞(此下或/有時字)¶
亦縁見賊未屯聚之時將謂單弱立可摧破爭獻謀計惟恐¶
後時朝廷信之遂允其請自用兵巳來已經二年前後所奏¶
殺獲計不下一二萬人(方无下巳字○今按恐當/刪上巳字万上或无二字)儻皆非虚¶
賊巳尋盡至今賊猶依舊足明欺罔朝廷邕容兩管因此凋¶
弊殺傷疾患十室九空(因或作内經二/字患或作疫)百姓怨嗟如出一口¶
陽旻行立相繼身亡實由自邀功賞造作兵端人神共嫉以¶
<pb:KR4c0044_SBCK_040-4a>¶
致殃咎(自方作身/嫉或作怒)陽旻行立事旣巳往今所用嚴公素者亦¶
非撫御之才不能别立規模依前還請攻討(素或/作集)如此不巳¶
臣恐嶺南一道未有寜息之時¶
一昨者併邕容兩管爲一道深合事宜(或无/併字)然邕州與賊逼¶
近容州則甚懸隔其經略使&KR0002;置在邕州與賊隔江對岸兵¶
鎭所處物力必全一則不敢輕有侵犯一則易爲逐便控制¶
今置在容州則邕州兵馬必少賊見𫝑弱易生姦心伏請移¶
經略使於邕州其容州但置刺史實爲至便¶
一比者所發諸道南討兵馬例皆不諳山川不伏水土遠郷¶
覉旅疾疫殺傷(伏或/作服)臣自南來見&KR0003;江西所發共四百人曾¶
未一年其所存者數不滿百(方无/者字)岳鄂所發都三百人其所¶
存者四分纔一續𣷹續死每發倍難&KR0002;令於邕容側近召募¶
添置千人便割諸道見供行營人數糧賜均融充給所費旣¶
<pb:KR4c0044_SBCK_040-4b>¶
不增加而兵士又皆使習長有守備不同客軍守則有威攻¶
則有利¶
一自南討巳來賊徒亦甚傷損察其情理厭苦必深大抵嶺¶
南人稀地廣賊之所處又更荒僻假如盡殺其人盡得其地¶
在於國計不爲有益容貸羈縻比之禽獸來則捍禦去則不¶
追亦未虧損朝廷事𫝑以臣之愚&KR0002;因改元大慶赦其罪戾¶
遣一郎官御史親往宣諭必望風降伏讙呼聽命(呼方/作呌)仍爲¶
擇選有材用威信諳嶺南事者爲經略使處理得宜自然永¶
無侵叛之事(有方作其/理或作置)¶
　　　應所在典貼良人男女等狀¶
(方无在字或又无等字方云二&KR0250;皆𡊮州/進○今按&KR0250;云往任𡊮州刺史方説非是)¶
應所在典貼良人男女等¶
(此是狀首標目所論事与前卷賀白龜&KR0250;体/正同猶今之貼黄及狀眼也方本刪去非是)¶
<pb:KR4c0044_SBCK_040-5a>¶
右準律不許典貼良人男女作奴婢驅使臣往任𡊮州刺史¶
日檢青州界内得七百三十一人竝是良人男女準律計傭¶
折直一時放免(責或作到計/上或有例字)原其本末或因水旱不熟或因¶
公私債&KR0018;遂相典貼漸以成風名目雖殊奴婢不别鞭笞役¶
使至死乃休旣乖律文實虧政理𡊮州至小尚有七百餘人¶
天下諸州其數固當不少今因大慶伏乞令有司重舉舊章¶
一皆放免仍勒長吏嚴加檢責如有隱漏必重科懲則四海¶
蒼生孰不感荷聖德以前件如前謹具奏聞伏聽勑㫖¶
　　　論淮西事宜狀(方无/狀字)¶
右臣伏以淮西三州之地自少陽疾病去年春夏巳來圗爲¶
今日之事有職位者勞於計慮撫循奉所役者修其器械防¶
守金帛糧畜耗於賞給(勞於或作勞其非/是耗於或作匱于)執兵之卒四向侵¶
掠農夫織婦㩦持㓜弱餉於其後雖時侵掠小有所得力盡¶
<pb:KR4c0044_SBCK_040-5b>¶
筋疲不償其費(餉或作/飽非是)又聞畜馬甚多自半年巳來皆上槽¶
&KR0491;譬如有人雖有十夫之力自朝及夕常自大呼跳躍&KR0004;雖¶
可畏其𫝑不乆必自委頓乗其力衰三尺童子可使制其死¶
命況以三小州殘弊因劇之餘而當天下之全力其破敗可¶
立而待也(待下方有/之字非是)然所未可知者在陛下斷與不斷耳夫¶
兵不多不足以必勝必勝之師必在速戰(以下必/或作取)兵多而戰¶
不速則所費必廣兩界之閒疆場之上日相攻劫必有殺傷¶
近賊州縣徴役百端農夫織婦不得安業或時小遇水旱百¶
姓愁苦當此之時則人人異議以惑陛下之聽(下或有/矣字)陛下¶
持之不堅半塗而罷傷威損費爲弊必深所以要先决於心¶
詳度本末事至不惑然可圖功(然新史作乃方云然猶然後/也下文然可集事然擬許其)¶
(承継皆一義〇今按此盖當時俗/躰如此故公狀中用之不欲改也)爲統帥者盡力行之於前¶
而參謀議者盡心奉之於後内外相應其功乃成昔者殷髙¶
<pb:KR4c0044_SBCK_040-6a>¶
# SB1_0683-140.png
# page missing
<pb:KR4c0044_SBCK_040-7a>¶
保聚以備㓂賊&KR0002;令召募立可成軍&KR0002;要添兵自可取足賊¶
平之後易使歸農伏請諸道先所追到行營者悉令却牒歸¶
本道據行營所追人額器械弓矢一物巳上悉送行營充給¶
(&KR0077;下方无牌字據下或无行字給上或无充字〇今按上/下文勢合有行字行下更合有營字其理甚明今輒補足)所¶
召募人兵數旣足加之敎練三數月後諸道客軍一切可罷¶
比之徴發逺人利害懸隔¶
一繞逆賊州縣堡柵等各置兵馬都數雖多毎處則至少又¶
相去闊逺難相應接所以數&KR0013;攻劫致有損傷(至上或/有兵字)今&KR0002;¶
分爲四道毎道各置三萬人擇要害地屯聚一處使有隱然¶
之望(或无分字隱方作殷〇按漢/書𨼆若一敵囯方本非是)審量事𫝑乗時逐利可入¶
則四道一時俱發使其狼狽驚惶首尾不相救濟(四或/作諸)&KR0002;未¶
可入則深壁高壘以逸待勞自然不要諸處多置防備臨賊¶
小縣可収百姓於便地作行縣以主領之使免散失¶
<pb:KR4c0044_SBCK_040-7b>¶
一蔡州士卒爲元濟迫脅𫝑不得巳遂與王師交戰原其本¶
根皆是國家百姓進退皆死誠可閔傷宜明勑諸軍使深知¶
此意當戰鬭之際固當以盡敵爲心&KR0002;形𫝑巳窮不能爲惡¶
者不須過有殺戮喻以聖德放之使歸銷其兇悖之心貸以¶
生全之幸自然相率棄逆歸順¶
一論語曰欲速則不逹見小利則大事不成比來征討無功¶
皆由欲其速捷有司計筭所費苟務因循小不如意即求休¶
罷河北淮西等見承前事𫝑知國家必不與之持乆併力苦¶
戰幸其一勝即希冀恩赦朝廷無至忠憂國之人不惜傷損¶
威重因其有請便議罷兵往日之事患皆然也(往或/作近)臣愚以¶
爲淮西三小州之地元濟又甚庸愚而陛下以聖明英武之¶
姿用四海九州之力除此小冦難易可知太山壓𡖉未足爲喻¶
一兵之勝&KR0018;實在賞罰賞厚可令廉士動心罰重可令凶人¶
<pb:KR4c0044_SBCK_040-8a>¶
喪&KR0334;(廉方作/𢧐非是)然可集事不可愛惜所費憚於行刑(然或/作則)¶
一淄青&KR0106;冀兩道與蔡州氣𩔖略同今聞討伐元濟人情必¶
有救助之意(伐或作/罰下同)然皆闇弱自保無暇虚張聲𫝑則必有¶
之至於分兵出界公然爲惡亦必不敢宜特下詔云蔡州自¶
呉少誠巳來相承爲節度使亦微有功效少陽之殁(陽或作/誠非是)¶
朕亦本擬與元濟恐其年少未能理事所以未便處置待其¶
稍能緝綏然擬許其承繼令忽自爲狂勃侵掠不受朝命事¶
不得巳所以有此討伐(擬或作後/勃或作悖)至如淄青&KR0106;州范陽等道¶
祖父各有功業相承命節年歳巳乆朕必不利其土地輕有¶
改易各宜自安(節下或有制字或有制字而无節字○今按/李德&KR0073;之討澤潞正用此䇿以伐其交丗以)¶
(爲竒不知韓/公巳言之矣)如妄自疑懼敢相扇動朕即赦元濟不問迴軍¶
討之自然破膽不敢妄有異&KR0003;¶
以前件謹録奏聞伏乞天恩特賜裁擇謹奏¶
<pb:KR4c0044_SBCK_040-8b>¶
　　　論變鹽法事宜狀¶
(長&KR0159;二年張平叔爲户部侍郎上䟽請官自賣塩/可以富國強兵陳利害十八條詔下其說令公卿)¶
(詳議公与韋處厚條詰之事遂不行平叔所陳十/八條此可見者十六方云白楽天行平叔判度支)¶
(詞曰計能析秋毫吏畏如夏日東坡曰此必小人/也按柳氏家訓平叔後以贓敗窮失官錢四十万)¶
(緡是宜以此終也○樊曰食貨志云自兵㒷河北/塩法羇縻而巳至皇甫鎛又奏置㩁塩法如江淮)¶
(㩁法犯禁歲多及田弘正㪯魏博帰朝穆宗命河/北罷搉䀋户部侍郎張平叔議搉塩法弊請官糴)¶
(塩可以冨囯詔公卿議可否中書舎人韋處厚兵/部侍郎韓愈詰之以爲不可平叔屈服平叔所陳)¶
(利害凡十八條公爲隨條分/析処厚則發十難以折之云)¶
　張平叔所奏塩法條件¶
右奉勑將變塩法事貴精詳宜令臣等各陳利害可否聞奏¶
者平叔所上變法條件臣終始詳度恐不可施行各隨本條¶
分析利害如後¶
一件平叔請令州府差人自糶官塩収實估匹段省司凖舊¶
<pb:KR4c0044_SBCK_040-9a>¶
例支用自然獲利一倍巳上者臣令通計所在百姓貧多富¶
少除城郭外有見錢糴塩者十無二三多用雜物及米穀愽¶
易塩商利歸於巳無物不取或從賖貸升斗約以時熟填還¶
用此取濟兩得利便令令州縣人吏坐鋪自糶利不關巳罪¶
則加身不得見錢及頭叚物恐失官利必不敢糶變法之後¶
百姓貧者無從得塩而食矣求利未得歛怨巳多自然坐失¶
塩利常數所云獲利一倍臣所未見¶
一件平叔又請郷村去州縣逺處令所由將塩就村糶易不¶
得令百姓闕塩者臣以爲郷村逺處或三家五家山谷居住¶
不可令人吏將塩家至户到多將則糶貨不盡少將則得錢¶
無多(无或/作不)計其往來自充糧食不足比來商人或自&KR0018;擔斗¶
石往與百姓愽易所冀平價之上利得三錢兩錢不比所由¶
爲官所使到村之後必索百姓供應所利至少爲弊則多此¶
<pb:KR4c0044_SBCK_040-9b>¶
又不可行者也¶
一件平叔云所務至重須令廟堂宰相充使臣以爲&KR0002;法可¶
行不假令宰相充使&KR0002;不可行雖宰相爲使無益也(下&KR0002;字/或作令)¶
(或有&KR0002;字无/下十一字)又宰相者所以臨察百司考其殿最(或无者字/或无又者)¶
(二/字)&KR0002;自爲使縱有敗闕遣誰舉之此又不可者也¶
一件平叔又云法行之後停減鹽司所由糧課年可收錢十¶
萬貫(方无一件字○今按此/别是一條當有一件字)臣以爲變法之後弊隨事生尚¶
恐不登常數安得更望贏利¶
一件平叔欲令府縣糶鹽毎月更加京兆尹料錢百千司録¶
及兩縣令毎月各加五十千其餘觀察及諸州刺史縣令録¶
事參軍多至毎月五十千少至五千三千者臣仐計此用錢¶
巳多其餘官典及廵察手力所由等糧課仍不在此數通計¶
所給毎歳不下十萬貫未見其利所費巳廣平叔又云停鹽¶
<pb:KR4c0044_SBCK_040-10a>¶
司諸色所由糧課約毎歳合減得十萬貫錢(或無所/由二字)仐臣計¶
其新法亦用十萬不啻减得十萬却用十萬所亡所得一無¶
贏餘也平叔又請以糶鹽多少爲刺史縣令殿最多者遷轉¶
不拘常例如闕課利依條科責者刺史縣令職在分憂今惟¶
以鹽利多少爲之升黜不復考其治行非唐虞三載考黜陟¶
幽明之義也¶
一件平叔請定鹽價每斤三十文又毎二百里毎斤價加收¶
二文以充脚價量地逺近險易加至六文脚價不足官與岀¶
名爲毎斤三十文其實巳三十六文也(也上方/无文字)仐鹽價京師¶
每斤四十諸州則不登此變法之後祗校数文於百姓未有¶
厚利也(祇方/作只)脚價用五文者官與出二文(用或作每/二或作三)用十文¶
者官與出四文是鹽一斤官糶得錢名爲三十其實斤多得¶
二十八少得二十六文折長&KR0024;短毎斤收錢不過二十六七¶
<pb:KR4c0044_SBCK_040-10b>¶
百姓折長&KR0024;短毎斤用錢三十四則是公私之閒毎斤常失¶
七八文也下不及百姓上不歸官家積數至多不可遽筭以¶
此言之不爲有益平叔又請令所在及農𨻶時併召車牛般¶
鹽送納都倉不得令有闕絶者州縣和雇車牛百姓必無情¶
願事須差配然付脚錢百姓將車載鹽所由先皆無檢齊集¶
之後始得載鹽及至院&KR0101;請受又須待其輪次不用門户皆¶
&KR0013;停留輸納之時人事又别凡是和雇無不皆然百姓寧爲¶
私家載物取錢五文不爲官家載物取十文錢也(文下或/无錢字)不¶
和雇則無可載鹽和雇則害及百姓此又不可也¶
一件平叔稱停減鹽務所由收其糧課一歳尚得十萬貫文¶
(尚或/作計)仐又稱旣有廵院請量閑劇留官吏於倉場勾當要害¶
守捉少置人數優恤糧料嚴加把捉如有漏失私糶等並凖¶
條處分者平叔所管鹽務所由人數有幾量留之外收其糧¶
<pb:KR4c0044_SBCK_040-11a>¶
課一歳尚得十萬貫此又不近理也比來要害守捉人數至¶
多尚有漏失私糶之弊仐又減置人數謂能私鹽断絶此又¶
於理不可也¶
一件平叔云變法之後歳計必有所餘日用還恐不足謂一¶
年巳來且未責以課利後必數倍校多者此又不可方仐國¶
用常言不足&KR0002;一歳頓闕課利爲害巳深雖云明年校多豈¶
可懸保此又非公私蓄積尚少之時可行者也¶
一件平叔又云浮&KR0009;姦猾者轉富土著守業者日貧若官自¶
糶鹽不問貴賤貧富士農工啇道士僧尼并兼游惰因其所¶
食盡輸官錢并諸道軍諸使家口親族遞相影占不曽輸稅¶
&KR0002;官自糶鹽此輩無一人遺漏者臣以此數色人等官未自¶
糶鹽之時從來糴鹽而食不待官自糶然後食鹽也(糴上或/有來字)¶
(○今按文𫝑恐來字上/更有從字仐亦&KR0024;足)&KR0002;官不自糶鹽此色人等不糶鹽而¶
<pb:KR4c0044_SBCK_040-11b>¶
食官自糶塩即糴而食之則信如平叔所言矣&KR0002;官自糶與¶
不自糶皆常糴塩而食則今官自糶亦無利也所謂知其一¶
而不知其二見其近而不見其逺也國家榷塩糶與商人商¶
人納榷糶與百姓(國或/作官)則是天下百姓無貧富貴賤皆巳輸¶
錢於官矣不必與國家交手付錢然後爲輸錢於官也¶
一件平叔云&KR0004;定兩稅時絹一匹直錢三千今絹一匹直錢¶
八百百姓貧虚或先取粟麥價及至收穫悉以還債又充官¶
税顆粒不殘&KR0002;官中糶塩一家五口所食塩價不過十錢隨¶
日而輸不勞驅遣則必無舉債逃亡之患者(㪯債或/作㪯賃)臣以爲¶
百姓困弊不皆爲塩價貴也今官自糶塩與依舊令商人糶¶
其價貴賤所校無多通計一家五口所食之塩平叔所計一¶
日以十錢爲率一月當用錢三百是則三日食塩一斤一月¶
率當十斤(三日是方作三百六十足云或云六十字恐羡非/盖塩每斤巳當三十六文月當十斤則三百六十)¶
<pb:KR4c0044_SBCK_040-12a>¶
(也足或作是属下句○今按平叔所定塩價一斤止三十文/韓公通計民間所加脚費多者一月或至三十六文耳其地)¶
(近者自不及此難預計也故此上文但云一日以十錢爲率/則一月安得用三百六十乎其六十字當依或説刪去足改)¶
(作是而属/下句爲當)新法實價與舊毎斤不校三四錢以下通計五口¶
之家以平叔所約之法計之賤於舊價日校一錢月校三十¶
不滿五口之家所校更少然則改用新法百姓亦未免窮困¶
流散也&KR0004;定稅時一匹絹三千今只八百假如特変塩法絹¶
價亦未肯貴五口之家因変塩法日得一錢之利豈能便免¶
作債収穫之時不&KR0013;徴索輸官税後有贏餘也以臣所見百¶
姓困弊日乆不以事擾之自然漸校不在変塩法也今絹一¶
匹八百百姓尚多寒無衣者&KR0002;使匹直三千則無衣者必更¶
衆多况絹之貴賤皆不縁塩法以此言之塩法未要変也¶
一件平叔云毎州糶塩不少長吏或有不親公事所由浮詞¶
云當界無人糴塩臣即請差清強廵官檢責所在實户據口¶
<pb:KR4c0044_SBCK_040-12b>¶
團保給一年塩使其四季輸納塩價口多糶少及塩價遲違¶
請停觀察使見任改散慢官其刺史巳下貶與上佐其餘官¶
貶逺處者平叔本請官自糶塩以寛百姓令其蘇息免更流¶
亡今令責實户口團保給塩令其隨季輸納塩價所謂擾而¶
困之前意也百姓貧家食塩至少或有淡食動經旬月&KR0002;據¶
口給塩(一无/塩字)依時徴價辦與不辦並須納錢遲違及違條件¶
觀察使巳下各加罪譴(一本譴作於字/又无下文苟字)苟官吏畏罪必用威¶
刑臣恐因此所在不安百姓轉致流散此又不可之大者也¶
一件平叔請限商人塩納官後不得輒於諸軍諸使覔職掌¶
把錢捉店看守莊磑(祝曰磑磨也丗本公輸/般作之○磑五對切)以求影庇請令¶
所在官吏嚴加訪察(訪一/作防)如有違犯應有資財並令納官仍¶
牒送府縣充所由者臣以爲塩商納㩁爲官糶塩子父相承¶
坐受厚利比百姓實則校優(則一/作有)令旣奪其業又禁不得求¶
<pb:KR4c0044_SBCK_040-13a>¶
覔職事及爲人把錢捉店看守莊磑不知其罪(其一/作可)一朝窮¶
蹙之也&KR0002;必行此則冨商大賈必生怨恨或收市重寳逃入¶
反側之地以資冦盗此又不可不慮也¶
一件平叔云(叔下疑當有云字或/称字之𩔖今亦&KR0024;足)行此䇿後兩市軍人富商¶
大賈或行財賄邀截喧訴請令所由切加収捉如獲頭首所¶
在决殺連狀聚衆人等各决脊杖二十檢貴軍司軍户塩如¶
有隱漏並凖府縣例科决并賞所由告人者此一件&KR0002;果行¶
之不惟大失人心兼亦驚動逺近不知糶塩所獲幾何而害¶
人蠧政其弊實甚¶
以前件狀奉今月九日勑令臣等各陳利害者謹録奏聞伏¶
聽勑旨¶
朱文公校昌黎先生集卷之四十終¶
<pb:KR4c0044_SBCK_040-13b>¶
