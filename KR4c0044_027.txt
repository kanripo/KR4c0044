# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:15.644973
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0294-027朱文公校昌黎先生文集-卷第二十七.
<pb:KR4c0044_SBCK_027-1a>¶
朱文公校昌&KR0058;先生集卷之二十七¶
　　碑誌¶
　　　劉統軍碑¶
(韓曰公嘗誌統軍劉昌裔墓矣仐又銘其碑/○此篇並从方所据石本爲正可疑者别見)¶
唐故陳許軍節度使金紫光禄大夫檢校尚書左僕射兼御¶
史大夫右龍武統軍彭城郡開國公食邑二千户贈潞州大¶
都督劉公諱昌裔字光後(許下或无軍/字方從石本)薨旣葬將反机于京¶
舎于墓次(机或作柩或作几或/作玉京下有師字)故吏文武士門人送客訖事¶
㑹&KR0152;將退咸顧戀牽連一口言曰自我公薨至葬凡所以校¶
德焯勤(上之薬切明/也一作卓)者莫不粗宗隱卒崇終有都督之詔日¶
事時功以著不可誣(可下或/有以字)有太史之狀太常之狀有謚有¶
誄有幽堂之銘(太常上或/有有字)又如即外碑刻文以顯詩之其於¶
傳無巳豈不益可保於是相許諾以告其&KR0012;縱縱哭捨杖拜¶
<pb:KR4c0044_SBCK_027-1b>¶
曰縱不敢違(或无/&KR0152;字)則相與刻銘文曰¶
劉處彭城本自楚元陽曲之别繇公祖遷公曾祖考爲朔州¶
守祖令太原仍丗北邊樂其髙寒棄楚不還逮于公身三丗¶
晉人(趙德夫云石本三丗作再丗上文祖令太原作考令太/原然其篇首旣言陽曲之别由公祖迁則爲晋人非再)¶
(丗矣碑當時所立不應差其丗次莫可曉也〇今按劉志在/後卷所述丗次&KR0057;詳與再丗之云皆不合亦石本不足信之)¶
(一驗/也)公生而異魁顔鉅鼻㓜如舒退少長好事西戎乗势盗¶
有河外公雖家居爲國喑噫(上於金切下/烏界切噫氣)來告邊帥可破之¶
計(帥或/作師)楊琳爲橫巴蜀靡彫(方云考代宗起大曆三年瀘州/刺史楊子琳反昌裔&KR0003;子琳亊)¶
(通鑑亦可考新書/作楊惠琳誤矣)公由游&KR0009;單船諭招(方云爾雅士/特舟注單船)折其尾¶
毒不得動揺(其尾毒或/作旗纛尾)琳後來降公不有功終琳之巳還卧¶
民里蓋古有云人職其憂無事於職而與國謀德宗之始爲¶
曲環(樊曰建中&KR0004;曲環爲邠隴都知兵馬使辟昌裔為/判官為環檄李納剴曉大義環上其藁德宗異之)起&KR0108;¶
筆爲檄強㓂氣死决敗筭成效於屈指環有許師公遂佐之¶
<pb:KR4c0044_SBCK_027-2a>¶
蘇民軋敵多出公畫(軋或作&KR0062;/或作朝)累拜郎中進兼中丞雖在陪¶
貳天子所慿蔡卒幸䘮圍我許郛新師不牢劻勷(上音匡下/音穰集注)¶
(急走皃又/迫遽也)將逋公爲陳方應變爲械(方或/作力)與之上下冦無所¶
頼遂至遁敗(方云或云此句上當脫一句非也○今按此篇/文休整斉无竒句為韻者或&KR0003;是也不然則&KR0283;)¶
(与之上下一句未知果孰是也石本/之不足信此又&KR0139;然前亦屡辨之矣)以功遷陳實許之半聲¶
駕元侯以&KR0020;自憚復入居許爲軍司馬脫權下威士心益歸¶
卒嗣環職棄惡從德乃與蔡通塗其榛&KR0068;稚耋嬉遨連手歌¶
謳(遨或/作遊)上無可怨外無與讎旣長事官悛之大夫(悛諸本作/浚○仐按)¶
(此一字亦可/疑未詳其説)其償未塞僕射以都(償或作賞以或作巳○仐/按上句有未字此當作巳)¶
(然此集二字通用/者亦多姑从舊)及癸巳歳秋涌水出流過其部破民廬室¶
公即䟽言此皆臣&KR0317;防㫁不&KR0024;漬民於泉(漬或/作濆)臣耋且疾冝¶
即大罰上曰&KR2614;害大臣其來(&KR2614;或作菑○今按&KR2614;/害滅除字本秦刻)允余之思¶
其可止哉驛隸走呼有中使來公迎于驛遂行不迴六月隆¶
<pb:KR4c0044_SBCK_027-2b>¶
&KR0044;上下歊赩(歊或作歆下許極切楚辝北有寒山卓龍赩/只注赩赤色方云赩大赤也字見楚辝大招)公¶
鞭公驅去馬以輿公病日惡不能造闕仆卧在宅閔有加錫¶
命爲統軍龍武之右兼官左相百僚長首冬十一月日將南¶
至公遂薨殂年六十二奏聞怛悼俾官臨弔悲不聽朝贈督¶
潞州存殁之賚於數爲&KR0278;明年九月東葬金谷公往有命匪¶
後人卜¶
　　　衢州徐偃王廟碑¶
(洪曰徐偃王事見史記後漢書博物志然後漢云/楚文王㓕之楚詞亦云荆文寤而徐亡按周穆王)¶
(時無楚文王春秋時無徐偃/王予嘗辨於楚詞&KR0024;注中)¶
徐與秦俱出栢翳(孫曰史記秦本紀大業之後曰大費是為/栢翳舜賜姓嬴氏栢翳二子大亷後為秦)¶
(&KR0002;未為徐又一曰伯益/一曰栢翳声相近故也)爲嬴姓國於夏殷周丗咸有大功(殷/或)¶
(作商方从石本今从之/此篇内同疑者别見)秦處西偏專用武勝遭丗衰無明天¶
子遂虎吞諸國爲雄(囯或/作侯)諸國旣皆入秦爲臣屬秦無所取¶
<pb:KR4c0044_SBCK_027-3a>¶
利上下相賊害卒僨(甫運切祝曰猶亡/也荘子一僨一起)其國而沈其宗徐處¶
得地中文德爲治(文方作又今以上文秦用/武勝者推之此宜作文)及偃王誕當國¶
益除去刑爭末事凡所以君國子民待四方一出於仁義當¶
此之時周天子穆王無道意不在天下好道士&KR0003;得八龍&KR0016;¶
之西遊同王母宴于瑶池之上歌謳忘歸(方云石本无宴字/○今按无宴字不)¶
(成文以/它本&KR0024;)四方諸侯之爭辯者無所質正咸賔&KR0021;於徐(&KR0021;方從/杭本作)¶
(寮云今廟中有傳刻&KR0159;暦中石本亦作寮○今按賔寮无理/明甚况&KR0159;暦石本非當時物无不足拠而左傳有賔&KR0021;字當)¶
(從諸本作/&KR0021;爲是)贄玉帛死生之物于徐之庭者三十六國得朱弓¶
赤矢之瑞穆王聞之恐遂稱受命命造父御長驅而歸與楚¶
連謀伐徐徐不忍闘其民北走彭城武原山下百姓隨而從¶
之萬有餘家偃王死民號其山爲徐山鑿石爲室以祠偃王¶
偃王雖走死失國民戴其嗣爲君如&KR0004;(方云失下或有其字/亦云石本不知是否)¶
(○今按此字有无不可知然/亦可見方未嘗見眞石本也)駒王章禹祖孫相望自秦至今¶
<pb:KR4c0044_SBCK_027-3b>¶
名公巨人繼跡史書徐氏十望其九皆本於偃王而秦後迄¶
兹無聞家(自秦或作自/奉史或作文)天於栢翳之緒非偏有厚薄施仁與¶
暴之報自然異也衢州故㑹稽太末(上音/闥)也民多姓徐氏支¶
縣龍丘有偃王遺廟或曰偃王之逃戰不之彭城之越城之¶
隅棄玉几研(硯与/研同)于㑹稽之水或曰徐子章禹旣執於呉徐¶
之公族子弟散之徐楊二州間即其居立先王廟云(公或/作宋)開¶
元&KR0004;徐姓二人相屬爲刺史帥其部之同姓改作廟屋載事¶
于碑後九十年當元和九年而徐氏放復爲刺史放字逹夫¶
前碑所謂今户部侍郎其大父也春行視農至于龍丘有事¶
于廟思惟本原曰故制觕(倉胡/切)樸下窄不足以掲(音/羯)䖍妥靈¶
而又梁桷赤白陊(池耳切又徒可切祝曰/選期不阤陊陊壞落也)剥不治(觕或/作桷)圖像¶
之威䵝(許旣切玉萹/云深黒也)昧就滅藩拔級夷庭木秃&KR0409;(&KR0409;或作缺/○今按缺)¶
(正字&KR0409;俗体然唐人/多用之姑从其舊)祈甿日慢祥慶弗下(日方云洪以石本/定作由〇今按由)¶
<pb:KR4c0044_SBCK_027-4a>¶
(義未詳姑從/諸本作日)州之羣支不&KR0023;䕃麻(羣支或作支郡或/作羣吏皆非是)余惟遺¶
紹而尸其土不即不圗以有資聚罰其可辭乃命因故爲新¶
衆工齊事惟月&KR0002;日工告訖功大祠于廟宗卿咸序應(卿或/作御)¶
是歳州無怪風劇雨民不夭厲榖果完實民皆曰耿耿祉哉¶
其不可誣(耿耿祉哉或作祉哉祉哉方從閣本无祉字而/不言石本之有无又云耿當讀從烔今從諸本)乃¶
相與請辭京師歸而鑱之于石辭曰¶
秦傑以顚徐由遜緜(遜或/作邈)秦&KR0017;乆飢徐有廟存婉婉偃王惟¶
道之耽以國易仁爲&KR0015;于頑自&KR0004;擅命其實幾姓歴短詈長¶
有不償亡(詈或/作言)課其利害孰與王當(與方从法氏石本/作嘗今從諸本)姑蔑¶
(今衢州有姑蔑城左傳越伐呉王孫弥庸自泓上觀/之見姑蔑之旗曰吾父之旗也杜預注姑蔑越也)之墟太¶
末之里誰思王恩立廟以祀王之聞孫丗丗多有唯臨兹&KR0022;¶
廟土實守堅嶠之後逹夫廓之王殁萬年如始祔時王孫多¶
孝丗奉王廟逹夫之來先愼詔教盡惠廟民不主於神維是¶
<pb:KR4c0044_SBCK_027-4b>¶
逹夫知孝之元太末之里姑蔑之城廟事時脩仁孝振聲冝寵其¶
人以及後生嗟嗟維王雖古誰亢(古或作死恊韻/苦郎切猶拒也)王死于仁¶
彼以暴䘮(暴方作常而不言/石本今從諸本)文追作誄刻示茫茫(示或作石/方云石本)¶
(如此而不敢從/今亦不敢從也)¶
　　&KR0061;氏先廟碑¶
(韓曰&KR0061;滋本傳巳/詳碑特㪯其槩耳)¶
&KR0061;公滋旣成廟明歳二月自荆南以旂節朝京師(歳或作年/方云考之)¶
(史&KR0061;滋以元和十一/年朝京師旂或作旌)留六日得壬子春分率宗親子屬用少¶
牢于三室旣事退言曰嗚呼逺哉維丗傳德襲訓集余乃今¶
有濟今&KR0021;旣不薦金石音聲使工歌詩載烈象容(祝曰爲之/歌詩所以)¶
(載其功烈/象其形容)其奚以飭稚昧於長乆唯敬繫羊豕幸有石(孫曰/即所)¶
(謂䴡牲之碑&KR0021;義云&KR0021;之之日/君牽牲入廟門䴡于碑䴡繫也)如具著先人名跡因爲詩繋¶
之語下於義其可(著或/作者)雖然余不敢必屬篤古而逹於詞者¶
<pb:KR4c0044_SBCK_027-5a>¶
遂以命愈愈謝非其人不&KR0023;命則謹條&KR0061;氏本所以出與其¶
丗系里居起周歴漢魏&KR0051;拓拔魏周隋入國家以來髙曾祖¶
考所以劬躬燾後(孫曰謂覆/燾其後人)委祉于公(以來或/作巳來)公之所以逢¶
將承應者有槩有詳而綴以詩其語曰周樹舜後陳(語或作/詩樹或)¶
(作封後下/方有爲字)陳公子有爲大夫食國之地&KR0061;郷者其子孫丗守¶
不失因自别爲&KR0061;氏春秋丗陳常壓於楚與中國相加&KR0057;䟽¶
&KR0061;氏猶班班見可&KR0024;常居陽間(下音賈/仐亳州)陽夏至&KR0051;屬陳郡故¶
號陳郡&KR0061;氏(見可譜或作可見于/譜属陳下或无郡字)博士固申儒遏黃(樊曰漢/儒轅固)¶
(斉人竇太后好老子書召問固固曰此家人言矣太后怒之/韓曰固以治詩景帝時爲博士与黄生争論黃生曰湯武非)¶
(受命乃弑固曰不然桀紂暴虐天下之/心皆歸湯武不得巳而立非受命而何)唱業於前至司徒安¶
懷德於身&KR0061;氏遂大&KR0139;連丗有人終漢連魏晋分仕&KR0047;北(終作紛/方非是)¶
始居華隂爲拓拔魏鴻臚鴻臚諱㳟生周梁州刺史新縣孝¶
侯諱頴(新下或有安/字頴或作頻)孝侯生隋左衛大將軍諱温去官居華¶
<pb:KR4c0044_SBCK_027-5b>¶
隂武德九年以大耋薨始葬華州(耋或/作耄)左衛生南州刺史諱¶
士政南州生當陽令諱倫於公爲曾祖當陽生朝散大夫石¶
州司馬諱知玄司馬生贈工部尚書咸寕令諱曄是爲皇考¶
&KR0061;氏舊族而當陽以通經爲儒位止縣令石州用春秋持身¶
治事爲州司馬以終咸寜備學而貫以一文武隨用謀行功¶
從出入有立不爵于朝比三丗宜逹而窒歸成後人數當于¶
公公惟曾大父大父皇考比三丗存不大夫食殁&KR0021;在子孫¶
(或无再出大父字有公字大父或作大夫比或作妣皆非是/又此所序&KR0061;滋丗繫如此甚明而唐書新傳以滋爲&KR0061;範之)¶
(後誤/矣)唯將相能致備物丗彌逺禮則益不及在愼德行業治¶
圖功載名以待上可無細大無敢不敬畏無早夜無敢不思¶
成于家進于外以立于朝自侍御史歴工部貟外郎祠部郎¶
中諌議大夫尚書右丞華州刺史金吾大將軍由卑而鉅莫¶
不官稱遂爲宰相以賛辨章(孫曰便章也史記曰/便章百姓即平章耳)仍持節將¶
<pb:KR4c0044_SBCK_027-6a>¶
蜀滑襄荆畧苞河山秩登禄冨以有廟祀具如其志又垂&KR0139;¶
刻以教無忘可謂大孝(刻或/作烈)詩曰(詩下方/有文字)¶
&KR0061;自陳分&KR0004;尚蹇連(方作/連連)越秦造漢博士發論司徒任德忍¶
不錮人(方云愽士轅固司徒&KR0061;安也按左傳陳有轅儔塗又/有&KR0061;僑漢有轅固轅豊又有&KR0061;安盖两姓也杜預謂)¶
(&KR0061;僑濤塗四丗孫不知何以至漢復出两姓○仐按歐公集/古録漢三老&KR0061;良碑亦云濤塗立姓爲&KR0061;盖轅&KR0061;古字通用)¶
(&KR0061;盎又通作爰亦/非别爲一姓也)收功厥後五公重尊&KR0051;氏于南來處華下¶
鴻臚孝侯用適操捨南州勤治取最不懈當陽耽經唯義之¶
畏石州烈烈學專春秋懿哉咸寧不名一休趨難避成與時¶
泛浮是生孝子天子之宰出把將符羣州承楷(把或作祀或/作持羣或作)¶
(郡)數以立廟禄以備器(数或作教&KR0003;/見烏氏廟碑)由曾及考同堂異置栢¶
版松楹其筵肆肆(筵或/作業)維&KR0061;之廟孝孫之爲順&KR0020;即冝以諏¶
以&KR0027;以平其&KR0470;屋牆持持孝孫來享來拜廟庭陟堂進室親¶
登籩鉶(或作/鈃)肩臑胉骼(臑奴報切又女朱切胉音粕骼音格/集注臑臂節也礼記其礼太牢則以)¶
<pb:KR4c0044_SBCK_027-6b>¶
(牛左肩臂臑折九介儀礼臂臑盹骼胉脅也儀礼/两胉脊肺設扄鼐骼禽獸骨也四者皆所薦之羞)其樽玄清¶
(補注謂玄/酒清酒)降登受胙于慶爾成(尔方作/示非是)維曾維祖維考之施¶
于汝孝嗣以報以祗凡我有今非本曷思刻詩牲繫維以告¶
之(牲繋或/作繫牲)¶
　　清河郡公房公墓碣銘¶
公諱啓字某河南人其大王父融王父琯仍父子爲宰相融¶
相天后事逺不大傳琯相玄宗肅宗處艱難中與道進退薨¶
贈太尉流聲于兹父乗仕至祕書少監贈太子詹事公胚胎¶
前光生長食息不離典訓之内目擩耳染不學以能(擩或作/懦或作)¶
(揣方云擩亦染也○仐按擩而/遇切字見儀礼然作擩亦通)始爲鳯翔府參軍尚少人吏¶
迎&KR0026;望見咸曰眞房太尉家子孫也不敢弄以事(或无/顴字)轉同¶
州澄城丞益自飾理同官憚伏(理或/作治)衛晏使嶺南黜陟求佐¶
得公擢摘良姦南土大喜還進昭應主簿(進或/作遷)裴胄領湖南¶
<pb:KR4c0044_SBCK_027-7a>¶
&KR0061;公爲佐拜監察御史部無遺事胄遷江西又以節鎭江陵¶
公一隨遷佐胄(又或作胄非是/佐胄或作爲佐)累功進至刑部貟外郎賜五¶
品服副胄使事爲上介上聞其名徵拜虞部貟外在省籍籍¶
遷萬年令果辨憿絶(辨或作辦憿/吉歴切疾也)貞元末王叔文用事材公¶
之爲(啓素附/王叔文)舉以爲容州經畧使拜御史中丞服佩視三品¶
管有嶺外十三州之地(州下或/无之字)林蠻洞蜒(蜒當作蜑南方/夷也蜑音誕)守¶
條死要不相漁刧稅節賦時公私有餘削衣貶食不立資遺¶
以班親舊朋友爲義(朋方作/爲非是)在容九年遷領桂州封清河郡¶
公食邑三千户中人使授命書應待失禮客主違言徴貳太¶
僕未至貶䖍州長史而坐使者(樊曰啓除桂州州邸賂吏部/主者私得官告飛驛以授啓)¶
(旣而憲宗自遣中使持詔賜啓畏使者邀重賂即日先五日/巳得詔使者給請視因持之歸以聞七月貶啓太僕少卿啓)¶
(自陳獻使者南口十五帝怒殺中使者啓未至京師貶䖍州/長史始詔五管福建黔中道不得以口饋遺罷臘口等使九)¶
(月戊午中官李建章坐受啓賂杖一百処死癸未貶啓䖍州/長史啓先賂建章口十五人旣怨其發官告事乃具上言帝)¶
<pb:KR4c0044_SBCK_027-7b>¶
(旣殺建章/并黜啓)以疾卒官年五十九其子越能輯父事無失謹謹¶
致孝旣葬碣墓請銘銘曰¶
房氏二相厥家以聞條葉被澤况公其孫公&KR0004;爲吏亦以門¶
庇佐使于南乃始以致旣辦萬年命屏容服功緒卓殊氓獠¶
循業維不順隨失署亡資非公之怨銘以著之(非公方/作非君)¶
　　　唐故銀青光禄大夫撿校左散&KR0016;常侍兼右金吾衛¶
　　　大將軍贈工部尚書太原郡公神道碑文¶
(或无尚書以/上二十八字)¶
公諱用字師柔太原人莊憲皇太后之弟今天子之舅太師¶
之子太尉之孫司徒之曽孫元和元年上朝太后南宫大襃¶
外氏自外髙王父而下至外王父咸&KR0125;登公師事載之史(髙/王)¶
(上或有/祖字)皇太后昆弟唯公一人於是特拜銀青光禄大夫太¶
子少詹事(特或/作時)未三月因遷大詹事賜勲上柱國爵封郡公¶
<pb:KR4c0044_SBCK_027-8a>¶
國于太原益掌廐&KR0080;之事公起外戚子弟秩卑年少歳餘超¶
居上班官尊職大朝夕兩宫而能敬讓以敏持以禮法不挾¶
不矜賔接士大夫髙下中度(上下或/无大字)興官&KR0132;事滋乆愈謹(興/或)¶
(作与&KR0132;或作&KR0285;方云&KR0132;音指致也詩&KR0132;定尔功囯語/&KR0132;其股肱以從司馬○今按耆或疑即嗜字更詳之)由是朝¶
廷推賢所處號治轉少府監太子賔客别職仍&KR0004;(仍或作如/&KR0004;方從館)¶
(杭本作祔○今按仍即如也祔字/无理明甚可以見閣杭本之謬矣)遷左散騎常侍兼右金吾¶
大將軍皆以選進不專爲恩(專下或/有於字)十一年秋將以八月葬¶
莊憲皇后前一月壬申以疾告薨春秋四十有七上罷朝二¶
日爲位以&KR0152;贈工部尚書十一月壬申葬于萬年縣落女原¶
(落女或/作楽安)夫人河南胡氏號太原郡夫人有子六人女子一人¶
葬得日公之姊壻京兆尹李翛(或作脩方云考/舊史當作脩)謂太子右庶¶
子韓愈曰子以文常銘賢公卿今不可以辭(常或/作章)應曰諾而¶
爲銘曰¶
<pb:KR4c0044_SBCK_027-8b>¶
有蟜氏(蟜音喬孫曰晋語云少典娶于有蟜/氏生黄帝炎帝有蟜古之諸侯也)國實出炎軒蜀¶
塗莘摯(祝曰史記黃帝之子昌意娶蜀山氏之女生高陽有/聖德立爲帝是爲顓帝禹者黄帝之元孫顓帝之孫)¶
(也娶塗山氏之女生啓書曰娶于塗山季歴娶太任盖挚囯/任氏之中女詩曰挚仲氏任子昌立是爲西伯西伯曰文王)¶
(娶莘囯之長女曰太奴詩曰命此文王于周于京纉女維幸/孫曰列女傳湯妃有莘之女生仲壬外丙又云大任文王之)¶
(母挚任氏之中女/王季娶以爲妃)正妃之門(莘或作/華非是)孰豐其川不羡其源王¶
氏周胄官封&KR0071;&KR0071;(上継字方/作相非是)實生聖女以母唐帝公惟后季¶
天子吾甥(吉或作/其非是)卑躬愼德不與寵橫方年未老后哀猶新¶
如何不惠而殞其身刻文兹石乆載攸存(攸方作猶○今按/文理當作攸又上)¶
(句巳有猶新字/不&KR0063;重出也)¶
朱文公校昌&KR0058;先生集卷之二十七¶
