# -*- mode: mandoku-view -*-
#+TITLE: 別本韓文考異
#+DATE: 2015-09-23 10:18:09
#+PROPERTY: JUAN 38


　表狀¶
　　　為韋相公讓官表(韋貫/之也)¶
臣某言伏奉今日制命以臣為尚書右丞同中書門下
平章¶事非常之寵忽降於上天不次之恩遽屬於庸品
承命震駭¶心神靡寧顧已慙靦手足失措臣某誠惶誠
<pb:KR4c0044_WYG_038-1b>
恐頓首頓首臣¶本非長才又乏敏識學不能通達經訓
文不足縁飾吏事徒¶知立志亷謹絶朋勢之交處官恪
恭免請託之累因縁資序¶驟歴臺閣䝉生成于天地無
裨補於涓塵忝冒以居涯分遂¶極常以盈滿自誡方思
退處里閭何意恩澤益深猥令超參¶鼎鉉竊自惟度實
不堪任臣某誠惶誠恐頓首頓首臣聞宰¶相者上熈陛
下覆燾之恩下遂羣生性命之理以正百度以¶和四時
澄其源而清其流統於一而應於萬毫釐之差或致<md:KR4c0044_SBCK_038-1b>¶弊
<pb:KR4c0044_WYG_038-2a>
于寰海晷刻之誤或遺患於歴年固宜旁求隠士必得
能¶者然後授之不可輕以付臣使人失望上累聖主知
人之哲¶下乖微臣量已之義無補於理有妨於賢况今
俊乂至多¶耆碩咸在茍以登用皆踰於臣伏乞特迴所
授以示至公之¶道天下幸甚(方有復/出四字)¶
　　　為宰相賀雪表¶
臣某言臣伏以去嵗冬間雪雨頗少今年春首宿麥未
滋陛¶下深念黎甿屢形詞㫖神監昭達皇情感通春雲
<pb:KR4c0044_WYG_038-2b>
始繁時雪¶遂降實豐穰之嘉瑞銷癘疫於新年東作可
期南畆有望此¶皆陛下與天合徳視人如傷每發聖言
則獲靈貺見天人之¶相應知朝野之同歡臣等職在爕
和慙無效用覩斯慶澤寔¶荷鴻休¶
　　　進順宗皇帝實録表狀<md:KR4c0044_SBCK_038-2a>¶臣愈言今之所以知古後之所以知今不可口傳必憑
諸史¶自雖二帝三王之盛若不存紀録則名氏年代不
聞于兹功¶徳事業無可稱道焉順宗皇帝以上聖之姿
<pb:KR4c0044_WYG_038-3a>
早處儲副晨昏¶進見必有所陳二十餘年未嘗懈倦隂
功隠徳利及四海及¶嗣守大位行其所聞順天從人傳
授聖嗣陛下欽承先志紹¶志太平原大推功實資撰次
(原大或/作原本)去八年十一月臣在史¶職監修李吉甫授臣以
前史官韋處厚所選先帝實録三巻¶云未周悉令臣重
修臣與修撰左拾遺沈傳師直館京兆府¶咸陽縣尉宇
文籍等共加採訪并尋檢詔勅修成順宗皇帝¶實録五
巻削去常事著其繫於政者比之舊録十益六七忠¶良
<pb:KR4c0044_WYG_038-3b>
姦佞莫不備書茍關於時無所不録吉甫慎重其事欲
更¶研討比及身没尚未加功臣於吉甫宅取得舊本自
冬及夏¶刋正方畢文字鄙陋實懼塵玷謹隨表獻上(實/懼)
(塵玷或作/實積慙懼)臣<md:KR4c0044_SBCK_038-2b>¶愈誠惶誠恐頓首頓首謹言¶
右臣去月二十九日進前件實録今月四日宰臣宣進
止其¶間有錯誤令臣改畢却進舊本者臣當脩撰之時
史官沈傳¶師等採事得於傳聞詮次不精致有差誤聖
明所鑒毫髮無¶遺恕臣不逮重令刋正今並添改訖其
<pb:KR4c0044_WYG_038-4a>
奉天功烈更加尋訪¶已據所聞載於首巻儻所論著尚
未周詳臣所未知乞賜宣¶示庶獲編録永傳無窮謹録
奏聞謹奏¶
　　　為裴相公讓官表¶
臣某言伏奉今日制書以臣為朝議大夫守中書侍郎
同中¶書門下平章事承命驚惶魂爽飛越俯仰天地若
無所容臣¶某誠惶誠恐頓首頓首臣少涉經史粗知古
今天與朴忠性¶惟愚直知事君以道無憚殺身慕當官
<pb:KR4c0044_WYG_038-4b>
而行不求利已人以¶為拙臣行不疑元和之初始拜御
史旋以論事過切為宰臣<md:KR4c0044_SBCK_038-3a>¶所非移官府廷因佐戎幕(移/或)
(作出因/或作乃)陛下恕臣之罪憐臣之¶心拔居侍從之中遂掌
絲綸之重受恩益大顧已益輕(大或作厚¶益/輕或作愈輕)茍耳目所
聞知心力所迨及少關政理輒以陳聞于¶裨補無涓埃
之微而讒謗有丘山之積陛下知其孤立賞其¶微誠獨
斷不謀奬待踰量(微誠或作盡/誠量或作重)臣誠見陛下具文武¶之
徳有神聖之咨啓中興之宏圖當太平之昌歴勤身以
<pb:KR4c0044_WYG_038-5a>
儉¶與物無私威怒如雷霆容覆如天地實羣臣盡節之
日才智¶效能之時聖君難逢重徳宜報苦心焦思以日
繼夜茍利於¶國知無不為徒欲竭愚未免妄作陛下不
加罪責更極寵光¶既領臺綱又毗邦憲聖君所厚兇逆
所讎闕於防虞幾至斃¶踣恩私曲被性命獲全忝累祖
先玷塵班列未知所措祗自¶内慙豈意陛下擢臣於傷
殘之餘委臣以燮和之任忘其陋¶汙使佐聖明此雖成
湯舉伊尹於庖廚髙宗登傅說於版築<md:KR4c0044_SBCK_038-3b>¶周文用呂望於
<pb:KR4c0044_WYG_038-5b>
屠釣齊桓起寗戚於飯牛雪恥䝉光去辱居¶貴以今凖
古擬議非倫陛下有四君之明行四君之事微臣¶無四
子之美獲四子之榮豈可叨居以彰非據方今干戈未¶
盡戢夷狄未盡賔麟鳳龜龍未盡游郊藪草木魚鼈未
盡被¶雍熈當大有為之時得非常人之佐然後能上宣
聖徳以代¶天工如臣等類實不克堪伏願博選周行旁
及巖穴天生聖¶主必有賢臣得而授之乃可致理(或作/集事)
乞迴所授以叶羣情¶無任懇欵之至
<pb:KR4c0044_WYG_038-6a>
　　　為宰相賀白龜狀¶
　　　　鄂岳觀察使所進白龜¶
右今日某宣進止示臣前件白龜者(止或作㫖方云今/王堂宣底作進止)
(下同○今¶按陸/公奏議亦可考)伏以禎祥之見必有從來物象既呈可
以推究古¶者謂龜為蔡蔡者龜也今始入賊地而獲龜
者是獲蔡也白<md:KR4c0044_SBCK_038-4a>¶者西方之色形戮之象也是必擒其帥
而得地也提挈而來¶生致闕下此象既見其應不遥斯
皆陛下聖徳所施靈物來¶效太平之運其在於今臣等
<pb:KR4c0044_WYG_038-6b>
謬列台衡親覩嘉瑞無任抃躍¶之至¶
　　　冬薦官殷侑狀(或無冬/官字)¶
　　　　前天徳軍都防禦判官承奉郎試大理評事
　　　　兼監¶察御史殷侑¶
右伏凖貞元五年六月十一日勅停使郎官御史在城
者委¶常參官每年冬季聞薦者(或無停字方引宋説云/前天徳軍防禦即所謂)
(停使/也)前件¶官兼通三傳傍習經注疏之外自有所得久
從使幕亮直¶著名朴厚端方少見倫比以臣所見堪任
<pb:KR4c0044_WYG_038-7a>
御史太常博士臣¶所諳知不敢不舉謹録奏聞伏聴勅
㫖¶
　　　進王用碑文狀<md:KR4c0044_SBCK_038-4b>¶　　　　故檢校左散騎常侍兼右金吾衛大將軍贈
　　　　工部¶尚書王用神道碑文¶
右京兆尹李翛是王用親表傳用男沼等意請臣與亡
父用¶選前件碑文者(翛或作脩/説已見前)伏以王用國之元舅位
望頗崇豈¶臣短才所能褒飾不敢辭讓輒以撰訖其碑
<pb:KR4c0044_WYG_038-7b>
文謹録本隨狀¶封進伏聴進止其王用男所與臣馬一
疋并鞍銜白玉腰帶¶一條臣並未敢受領謹奏¶
　　　謝許受王用男人事物狀¶
　　　　某官某乙(本或無此四字但云臣愈言今日/品官云云○今按狀體前合具官)
　　　　(不當云/臣¶某言)¶
右今日品官唐國珍到臣宅奉宣進止縁臣與王用撰
神道¶碑文令臣領受男沼所與臣馬一匹并鞍銜及白
玉腰帶¶一條者臣才識淺薄詞藝荒蕪所撰碑文不能
<pb:KR4c0044_WYG_038-8a>
備盡事跡聖<md:KR4c0044_SBCK_038-5a>¶恩𢎞奬特令中使宣諭并令臣受領人事
物等承命震悚再¶欣再躍無任榮抃之至謹附狀陳謝
以聞謹狀¶
　　　薦樊宗師狀¶
　　　　攝山南西道節度副使朝議郎前檢校水部
　　　　員外¶郎兼殿中侍御史賜緋魚袋樊宗師(校/下)
　　　　(方有尚/書字)¶
右件官孝友忠信稱於宗族朋友可以厚風俗勤於藝
<pb:KR4c0044_WYG_038-8b>
學多¶所通解議論平正有經據可以備顧問謹潔和敏
持身甚苦¶遇物仁恕有材有識可任以事今左右史並
闕員外郎侍御¶史亦未備員若䝉擢授必有補益忝在
班列知賢不敢不論¶謹録狀上伏聴處分¶
　　　舉錢徽自代狀¶
　　　　尚書刑部朝散大夫守太子右庶子飛騎尉
　　　　錢徽¶
右臣伏凖建中元年正月五日勅常參官授上後三日
<pb:KR4c0044_WYG_038-9a>
内舉<md:KR4c0044_SBCK_038-5b>¶一人以自代者前件官器質端方性懐恬淡外和
内敏潔浄¶精微可以專刑憲之司參輕重之議况時名
年輩俱在臣前¶擢以代臣必允衆望伏乞天恩遂臣誠
請謹録奏聞謹奏¶
　　　進撰平淮西碑文表(或無撰/文二字)¶
臣某言伏奉正月十四日勅牒以收復淮西羣臣請刻
石紀¶功明示天下為將來法式(正月十四日勅牒或作/某月日勅牓牓字非是)
(以或作已或/無復字¶式字)陛下推勞臣下允其志願使臣撰平淮西
<pb:KR4c0044_WYG_038-9b>
碑文者(推勞臣下或/作¶推功勞臣)聞命震駭心識顛倒非其所任為
愧為恐經涉旬月不¶敢措手(中謝涉旬/方作旬涉)竊惟自古神聖
之君既立殊功異徳卓絶¶之跡必有竒能博辯之士為
時而生持簡操筆從而寫之各¶有品章條貫然後帝王
之美巍巍煌煌充滿天地其載于書¶則堯舜二典夏之
禹貢殷之盤庚周之五誥於詩則𤣥鳥長¶發歸美殷宗
清廟臣工小大二雅周王是歌辭事相稱善并<md:KR4c0044_SBCK_038-7a>¶美具號
以為經列之學官置師弟子讀而講之從始至今莫敢
<pb:KR4c0044_WYG_038-10a>
指斥(號或作纂經/上或有正字)嚮使撰次不得其人文字曖昧雖有
美實其誰觀之辭跡俱亡善惡惟一然則兹事至大不
可輕以屬人(中謝或無/此二字)伏惟唐至陛下再登太平剗刮
羣姦掃灑疆土天之所覆莫不賔順(惟或/作以)然而淮西之
功尤為俊偉碑石所刻動流億年必得作者然後可盡
能事今詞學之英所在麻列儒宗文師磊落相望(麻或/作成)
(方從閣杭苑李謝本○今按作麻殊無理疑此本是森/字誤轉作麻後人見其誤而不得其説乃改作成耳且)
(公答孟簡書亦有森列之語可考也方氏固執舊本定/從麻字舛繆無理不成文章固為可怪然幸其如此存)
<pb:KR4c0044_WYG_038-10b>
(得本字使人得以因疑致察遂得其真若便廢麻而直/作成字則人不復疑而本字無出可得矣然則方本雖)
(誤而亦不為無功但不當便以為是而直廢他本不復/思索參考耳今以無本亦未敢輕改且作麻字而著其)
(説使讀/為森云)外之則宰相公卿郎官博士内之則翰林禁密
遊談侍從之臣不可一二遽數召而使之無有不可至
於臣者自知最為淺陋顧貪恩待趨以就事叢雜乖戾
律呂失次(待或/作侍)乾坤之容日月之光知其不可繪畫强
顔為之以¶塞詔㫖罪當誅死其碑文今已撰成謹録封
進無任慙羞戰¶怖之至(謹上或有隨表二字慙羞戰怖/或作慙惶怖懼此下或有謹奉)
<pb:KR4c0044_WYG_038-11a>
(表以聞三月二十五日臣愈誠惶誠恐頓¶首頓首言二/十三字○今按此或本以聞下便著月日與今表式不)
(同未詳/其説)¶
　　　奏韓𢎞人事物狀¶
　　　　(古本云四月一日涯度羣夷簡/奉進止碑文宣賜韓𢎞一本)¶
右臣先奉恩勅撰平淮西碑文(或無恩字/或無勅字)伏縁聖恩以
碑本¶賜韓𢎞等今韓𢎞寄絹五百匹與臣充人事未敢
受領謹録¶奏聞伏聴進止謹奏¶
　　　謝許受韓𢎞物狀
<pb:KR4c0044_WYG_038-11b>
臣某言今日品官第五文嵩至臣宅奉宣聖㫖令臣受
領韓¶𢎞等所寄撰碑人事絹者恩隨事至榮與幸并慙
抃怵惕罔¶知所喻(中/謝)伏以上贊<md:KR4c0044_SBCK_038-7b>¶聖功臣子之職下霑羣
帥文字所宜陛<md:KR4c0044_SBCK_038-8a>¶下謙光自居勸勵為事各賜立功節將
碑文一通使知朝廷¶備録勞效韓𢎞榮於寵賜遂寄縑
帛與臣於臣何為坐受厚¶貺恩由上致利則臣歸慙戴
競惶舉措無地無任感恩慙懇¶之至¶
　别本韓文考異巻三十八<md:KR4c0044_SBCK_038-8b>¶<md:KR4c0044_SBCK_039-1a>¶
<pb:KR4c0044_WYG_039-1a>
欽定四庫全書
　别本韓文考異巻
