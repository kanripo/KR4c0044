# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:16.698385
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 52
#+PROPERTY: FILE SB04n0295-052朱文公校昌黎先生文集外集-卷第十.
<pb:KR4c0044_SBCK_052-1a>¶
朱文公校昌&KR0058;先生外集卷之十(考異音釋附)¶
　順宗實録五(起八月尽/至山陵)¶
八月庚子詔曰惟皇天祐命烈祖誕受方國九聖儲祉萬方¶
咸休肆予一人獲纉丕業嚴恭守位不遑暇逸(或作給/今从史)而天¶
祐匪降(匪史/作不)疾恙無瘳(无或作弗/今从史)將何以奉宗廟之靈展郊¶
禋之禮疇咨庶尹對越上玄内愧于朕心上畏于天命夙夜¶
祗慄惟懷永圖(惟懷史/作深惟)一日萬機不可以乆曠天工人代不¶
可以乆違皇太子某睿哲温文寛和慈惠(慈史/作仁)孝友之德愛¶
敬之誠通于神明格于上下(爱敬或作敬爱或/作仁爱今从史)是用推皇王¶
至公之道遵父子傳歸之制付之重器以撫兆人必能宣祖¶
宗之重光荷天地之休命奉&KR0002;成憲永綏四方宜令皇太子¶
即皇帝位朕稱太上皇居興慶宫制勑稱誥所司擇日行𠕋¶
禮永貞元年八月辛丑太上皇居興慶宫誥曰有天下者傳¶
<pb:KR4c0044_SBCK_052-1b>¶
歸於子前王之制也欽&KR0002;大典斯爲至公式揚耿光用體文¶
德朕獲奉宗廟臨御萬方降疾不瘳庶政多闕乃命元子代¶
予守&KR0022;爰以令辰光膺𠕋禮宜以仐月九日𠕋皇帝於宣政¶
殿仍命檢校司徒杜佑充𠕋使門下侍郎杜黄裳充副使(仍/命)¶
(下二十一/字史无)國有大命恩俾惟新宜因紀元之慶用覃在宥之¶
澤宜改貞元二十一年爲永貞元年自貞元二十一年八月¶
五日昧爽巳前天下應犯死罪特降從流流巳下遞减一等¶
　又下誥曰人倫之本王化之先爰舉令圖允資内輔式表后¶
妃之德俾形&KR0022;國之風兹禮經之大典也良娣王氏家承茂¶
族德冠中宫雅修彤管之規克佩姆師之訓自服勤蘋藻祗¶
奉宗祧令範益彰母儀斯著宜正長秋之位以明継躰之尊¶
良媛董氏備位後庭素稱淑愼進升號位礼亦冝之(号位或/作位号)¶
良娣可𠕋爲太上皇后良媛宜𠕋爲太上皇德妃仍令所司¶
<pb:KR4c0044_SBCK_052-2a>¶
備禮擇日𠕋命宣示中外咸使知聞　壬寅制王伾開州司¶
馬王叔文渝州司户並貟外置馳驛發遣　叔文越州人以¶
碁入東宫頗自言讀書知理道乗閒常言人閒疾苦上將大¶
論宫市事叔文&KR0003;中上意遂有寵因爲上言某可爲將某可¶
爲相幸異日用之密結韋執誼并有當時名欲僥倖而速進¶
者陸質吕温李景儉韓曄韓泰陳諌劉禹錫柳宗元等十數¶
人定爲死交而凌凖程异等又因其黨而進交遊蹤跡詭祕¶
莫有知其端者貞元十九年&KR0024;闕張正買䟽諌他事得召見¶
正買與王仲舒劉伯芻裴&KR0649;常仲孺吕洞相善数遊止(按史/王中)¶
(舒下更有韋成季三字今詳下文有成/季字則此処當有此三字亦脫漏也)正買得召見諸往來¶
者皆往賀之有與之不善者告叔文執誼云正買䟽似論君¶
朋黨事宜少誡執誼叔文信之執誼甞爲翰林學士父死罷¶
官此時雖爲散郎以恩時時召入問外事執誼因言成季等¶
<pb:KR4c0044_SBCK_052-2b>¶
朋讌聚遊無度皆譴斥之人莫知其由叔文旣得志與王伾¶
李忠言等專断外事遂首用韋執誼爲相其常所交結相次¶
抜擢至一日除数人日夜羣聚(常或作甞一/上或无至字)伾以侍書幸寢¶
陋呉語上所䙝狎而叔文頗任事自許㣲知文義好言事上¶
以故稍敬之不得如伾出入無阻叔文入至翰林而伾入至¶
柿林院見李忠言牛昭容等故各有所主伾主往來傳授劉¶
禹錫陳諌韓曄韓泰柳宗元房啓凌凖等主謀議唱和採聽¶
外事上疾乆不瘳内外皆欲上早定太子位叔文黙不發議¶
已立太子天下喜而叔文獨有憂色(喜上或/有皆字)常吟杜甫題諸¶
葛亮廟詩末句云出師未用身先死長使英雄淚满&KR0109;(按杜/詩用)¶
(作/𢧐)因歔欷流涕聞者咸竊𥬇之雖判兩使事未甞以簿書爲¶
意日引其黨屏人切切細語謀奪宦者兵以制四海之命旣¶
令范希朝韓泰揔綂京西諸城鎮行營兵馬中人尚未悟㑹¶
<pb:KR4c0044_SBCK_052-3a>¶
邉上諸將各以狀辭中尉且言方属希朝中人始悟兵柄爲¶
叔文所奪乃大怒曰從其謀吾屬必死其手密令其使歸告¶
諸將曰無以兵屬人希朝至奉天諸將無至者韓泰白叔文¶
計無所出唯曰柰何柰何無幾而母死執誼益不用其語叔¶
文怒與其黨日夜謀起復起復必先斬執誼而盡誅不附巳¶
者聞者皆恟懼皇太子旣監國遂逐之明年乃殺之伓杭州¶
人病死遷所其黨皆斥逐叔文最所賢重者李景儉而最所¶
謂竒才者吕温叔文用事時景儉持母䘮在東都而吕温使¶
吐蕃半歳至叔文敗方歸故二人皆不得用叔文敗後数月¶
乃貶執誼爲崖州司馬後二年病死海上執誼杜黄裳子壻¶
與黄裳同在相位故最在後貶　執誼進士對策髙等驟遷¶
拾遺年二十餘入翰林巧惠便辟媚幸於德宗而性貪婪詭¶
賊其從祖兄夏卿爲吏部侍郎執誼爲翰林學士受財爲人¶
<pb:KR4c0044_SBCK_052-3b>¶
邉上諸將各以狀辭中尉且言方属希朝中人始悟兵柄爲¶
叔文所奪乃大怒曰從其謀吾屬必死其手密令其使歸告¶
諸將曰無以兵屬人希朝至奉天諸將無至者韓泰白叔文¶
計無所出唯曰柰何柰何無幾而母死執誼益不用其語叔¶
文怒與其黨日夜謀起復起復必先斬執誼而盡誅不附巳¶
者聞者皆恟懼皇太子旣監國遂逐之明年乃殺之伓杭州¶
人病死遷所其黨皆斥逐叔文最所賢重者李景儉而最所¶
謂竒才者吕温叔文用事時景儉持母䘮在東都而吕温使¶
吐蕃半歳至叔文敗方歸故二人皆不得用叔文敗後数月¶
乃貶執誼爲崖州司馬後二年病死海上執誼杜黄裳子壻¶
與黄裳同在相位故最在後貶　執誼進士對策髙等驟遷¶
拾遺年二十餘入翰林巧惠便辟媚幸於德宗而性貪婪詭¶
賊其從祖兄夏卿爲吏部侍郎執誼爲翰林學士受財爲人¶
<pb:KR4c0044_SBCK_052-4a>¶
求科第夏卿不應乃探出懷中金以内夏卿䄂夏卿驚曰吾¶
與卿頼先人德致名位幸各巳逹豈可如此自毀壞(巳或/作以)擺¶
䄂引身而去執誼大慙恨旣而爲叔文所引用&KR0004;不敢&KR0018;叔¶
文迫公議時時有異同輒令人謝叔文云非敢&KR0018;約爲異同¶
蓋欲曲成兄弟爾(約或作終非是/弟疑當作亊)叔文不之信遂成仇怨然¶
叔文敗執誼亦自失形𫝑知禍且至雖尚爲相當不自得長¶
奄奄無氣聞人行聲輒惶悸失色以至敗死時&KR0138;四十餘執¶
誼自卑嘗諱不言嶺南州縣名爲郎官時嘗與同舎郎詣職¶
方&KR0026;圖毎至嶺南圖執誼皆命去之閉目不視至拜相還所¶
坐堂北壁有圖不就省七八日試就&KR0026;之乃崖州圖也以爲¶
不祥甚惡之惮不能出口至貶果得崖州焉¶
永貞二年正月景戍朔(戌史作/寅下同)太上皇於興慶宫受朝賀皇¶
帝率百僚奉上尊號曰應乾聖壽太上皇𠕋文曰維永貞二¶
<pb:KR4c0044_SBCK_052-4b>¶
年(二或作/元非是)歳次景戍正月景戍朔皇帝臣某稽首再拜奉𠕋¶
言臣聞上聖玄邈獨超乎希夷彊名之極猶存乎罔象(彊或/作引)¶
(非/是)豈足以表無爲之德光不宰之功然稱謂所施簡𠕋攸著¶
涵泳道德感於精誠仰奉洪徽有以自竭伏惟太上皇帝陛¶
下道継玄元業纉皇極膺千載之休曆承九聖之耿光昭宣¶
化源發揚大號政有敦本示儉慶&KR0073;格天(政有二/字疑衍)恩翔春風¶
髙蹈體堯之德與神同符其動也天其静也地巍(巍)事表無¶
仁育羣品而功成不處褰裳去之付神器於冲人想汾陽以¶
得而言顧兹寡昧屬膺大寳懼忝傳歸之業莫申継述之志¶
夙夜兢畏惟懷永圖今天下幸安皆睿訓所&KR0013;而未極徽號¶
孰報君親是以台臣庶官文武之列抗䟽於内方伯藩守億¶
兆之衆同詞於外請因壽曆以播鴻名臣不勝大願謹上尊¶
號曰應乾聖壽太上皇當三朝獻壽之辰應五紀啓元之始¶
<pb:KR4c0044_SBCK_052-5a>¶
光膺徽稱允恊神休斯天下之慶也¶
元和元年正月甲申太上皇崩于興慶宫咸寕殿年四十六¶
遺詔曰朕聞死生者物之大歸脩短者人之常分(聞或/作&KR0026;)古先¶
哲王明於至道莫不知其終以存義順其變以節哀故存者¶
不至於傷生逝者不至於甚痛謂之逹理以貫通䘮朕自弱¶
齡即敦清静逮乎近歳又嬰沈痼嘗亦親政益倦于勤以皇¶
帝天資仁孝日躋聖敬爰釋重&KR0018;委之康済而能内睦于九¶
族外勤于萬機問寢益嚴侍膳無曠推此至德以安庶&KR0022;朕¶
之知子無愧天下今厥疾大漸不寤不興付託得人顧復何¶
恨四海兆庶亦奚所哀但聖人大孝在乎善継樞務之重軍¶
國之殷纘而承之不可蹔闕以日易月抑惟舊章皇帝宜三¶
日而聽政十三日小祥二十五日大祥(五或作/三非是)二十七日釋¶
服方鎮岳牧不用離任赴哀天下吏人誥至後出臨三日皆¶
<pb:KR4c0044_SBCK_052-5b>¶
釋服無禁婚嫁祠祀飲酒食肉宫中當臨者朝脯各十五舉¶
音非朝晡臨時禁無得哭釋服之後勿禁樂他不在誥中者¶
皆以𩔖從事伏以崇陵仙寢復土&KR0138;終甸邑疲人休功未幾¶
今又重勞營奉朕所哀矜况漢魏二文皆著遺令永言景行¶
常志夙心其山陵制度務從儉約並不用以金銀錦綵爲飾¶
百辟卿士同力盡忠克申送往之哀冝展事居之禮(居或作/君非是)¶
布告天下明知朕懷　七月壬申葬豊陵謚曰至德大聖大¶
安孝皇帝廟曰順宗¶
朱文公校昌&KR0058;先生外集卷之十¶
<pb:KR4c0044_SBCK_052-6a>¶
