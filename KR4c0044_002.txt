# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:14.520834
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0294-002朱文公校昌黎先生文集-卷第二.
<pb:KR4c0044_SBCK_002-1a>¶
朱文公校昌&KR0058;先生集卷之二(考異音/釋附)¶
　○古詩¶
　　　北極一首贈李&KR0026;¶
北極有羇羽南溟有沈鱗川源浩浩隔影響兩無因風雲一¶
朝㑹變化成一身誰言道里逺(里方作理非是陶詩云/不怨道里長正作里)感激¶
疾如神我年二十五求友昧其人哀歌西京市乃與夫子親¶
所尚苟同趨(尚或作向趨方云孟子云三子者/不同道其趨一也注趨讀如趣)賢愚豈異倫¶
方爲金石姿萬丗無緇磷(音/鄰)無爲兒女態(兒女或作/女兒非是)燋悴悲¶
賤貧¶
　　　此日足可惜一首贈張籍¶
(洪曰此詩&KR0258;用韻又疊用韻歐陽公云退之工於/用韻得寛韻則波瀾橫溢泛入傍韻如此日足可)¶
(惜之𩔖是也得窄韻則不復旁出因/難見巧如病中贈張十八之𩔖是也)¶
此日足可惜此酒不足嘗(不足或/作不可)捨酒去相語(去方作須○/今按湏字無)¶
<pb:KR4c0044_SBCK_002-1b>¶
(理或是復字/傳寫誤尓)共分一日光念昔未知子孟君自南方自矜有¶
所得言子有文章我名屬相府欲徃不得行(或作/驤)思之不可¶
見百端在中腸維時月&KR0334;死冬日朝在房(韓曰朝旦也月令/孟冬之月日在房)¶
驅馳公事退聞子適及城(或作墻方云此詩視古用韻不入/今韻者多爲後斈以意妄改呉才)¶
(老云詩人用行字韻二十有五無叶今讀者此詩後用/東去趍彭城諒知有所成皆庚韻也何獨於此疑之)命車¶
載之至引坐於中堂開懷聽其&KR0003;往往副所望(音/亡)孔丘殁巳¶
逺仁義路乆荒紛紛百家起詭怪相披猖(乱/也)長老守所聞後¶
生習爲常少(詩詔/切)知誠難得純粹古巳亡(古一/作固)譬彼植園木¶
有根易爲長留之不遣去館置城西旁歳時未云幾浩浩&KR0026;¶
湖江(未或作来江或作湘非是方云植園木以/喻籍之始从斈也&KR0026;湖江以喻其成也)衆夫指之𥬇¶
謂我知不明兒童畏雷電魚鼈驚夜光州家舉進士選試繆¶
所當馳辭對我䇿章句何煒(音偉/光也)煌相公(董晋/也)朝服立工席¶
歌鹿鳴禮終樂亦闋(苦穴切終也記/曰爵卒而楽闋)相拜送於庭之子去須¶
<pb:KR4c0044_SBCK_002-2a>¶
&KR0119;赫赫流盛名竊喜復竊嘆(竊喜復或/作慷&KR0099;仍)諒知有所成人事安¶
可&KR0106;奄忽令我傷聞子髙第日正從相公䘮(孫曰正元十五/年髙郢知㪯籍)¶
(登第是歳三月晋/卒愈護其䘮行)哀情逢吉語倘怳(上音敞下許昉切&KR0024;注/相如曰聽敞怳而亡聞)¶
(注耳不諦也○惝或作𢠵方云楚/詞逺遊作惝怳相如傳作敞怳)難爲雙暮𪧐偃師(縣名今/在洛州)¶
西徒展轉在牀(諸本作展轉在空床/○仐按或當从諸本)夜聞汴州亂遶壁行徬¶
徨我時留妻子(時留或/作乃弃)倉卒不及將相見不復期零落甘所¶
丁驕兒未絶乳念之不能忘忽如在我所(或作其側所或/作前或作側)耳¶
若聞啼聲中途安得返一日不可更俄有東來&KR0003;我家免罹¶
殃乗船下汴水東去趨彭城(徐州地孫曰公/妻子先在徐州)從䘮朝至洛(方/無)¶
(朝字洛下有陽字○今按朝至洛盖用洛誥語/又下文云日西入軍門則此當作朝至洛明矣)還走不及停¶
(還或/作旋)假道經盟津出入行澗岡日西入軍門羸馬㒹且僵(音/姜)¶
(什/也)主人願少留延入陳壷觴卑賤不敢辭忽忽心如狂飲食¶
豈知味絲竹徒轟轟平明脫身去决若驚鳬翔黄昏次汜(音/似)¶
<pb:KR4c0044_SBCK_002-2b>¶
(汜水在河/南城皐縣)水欲過無舟航(過或/作濟)號呼乆乃至夜濟十里黄中¶
流上灘潬(灘方作沙潬或作澤方云郭璞曰江東人呼水中/沙堆為潬潬即灘也○今按下句便有沙字恐只)¶
(當作灘二字複出如/上句言舟航之𩔖)沙水不可詳驚波暗合沓星𪧐爭翻芒¶
轅馬蹢躅鳴(諸本或作馬乏復悲/鳴或作馬蹢濁鳴悲)左右泣僕童甲午憩時門¶
(左傳昭十九年鄭大水龍𨷖于時門/之外洧渊杜氏注云時門鄭城門也)臨泉窺闘龍東南出陳¶
許陂澤平茫茫(方作茫茫平云用古䪨○今按此詩固用古/䪨然皆因其語势之自然未甞作意捨此而)¶
(用彼也諸本只作陂澤平茫茫韵諸語恊本無不可若作陂/澤茫茫平却斍不響不應以欲用古韵之故牽挽而強就之)¶
(也又按别本平或作路而或/作何者語意尤勝讀者詳之)道邊草木花紅紫相低昻百里¶
不逢人角角雄雉鳴(角方云音谷見集/韵雄雉或作雉雛)行行二月暮乃及徐¶
南疆下馬歩堤岸上船拜吾兄(洪曰公有三兄皆早丗見於/集中者雲卿之子俞紳卿之)¶
(子岌皆公從兄或曰/吾兄謂張籍非也)誰云經艱難(艱或/作險)百口無夭殤(或作横/方云楚)¶
(詞強死者為國殤三/字全語亦見列子)僕射南陽公(張建/封也)宅我睢(音綏水名在/徐州孫云二)¶
(月末公至徐州泗濠節度使張建封以公爲節度推官祝曰/公與孟東野書云主人與余有故居余符離睢上即此也)¶
<pb:KR4c0044_SBCK_002-3a>¶
水陽篋中有餘衣盎(烏浪切/盆也)中有餘糧閉門讀書史(讀或/作閱)䆫¶
戸忽巳凉(諸本多作清風䆫户凉或作䆫户風已涼或作䆫/户清風凉○今按公以二月末到徐不知此詩何)¶
(時作若夏即當作清風䆫户/凉若秋即當作䆫户風巳凉)日念子來遊子豈知我情别離¶
未爲乆辛苦多所經對食毎不飽共言無倦聽連延三十日¶
晨坐逹五更我友二三子(友方/作有)宦遊在西京東野窺禹穴李¶
翶&KR0026;濤江蕭條千萬里㑹合安可逢淮之水舒舒楚山直叢¶
叢子又捨我去我懷焉所窮(焉或/作安)男兒不再壯百歳如風狂¶
(方作狂風○今按方亦強用古韻/之過不如只作風狂語势&KR0057;徤)髙爵尚可求無爲守一郷¶
　　　幽懷¶
幽懷不能寫(能或/作可)行此春江潯(音尋水涯選/弭節乎江潯)適與佳節㑹士¶
女競光隂凝䊋耀洲渚䌓吹蕩人心(人方作/神非是)閒𨵿林中鳥亦¶
知和爲音(諸本作知時爲和音非是然今/本疑亦有誤或恐爲是其字)豈無一罇酒自酌¶
還自吟但悲時易失四序迭相侵我歌君子行視古猶視今¶
<pb:KR4c0044_SBCK_002-3b>¶
　　　君子法天運¶
君子法天運四時可前知(可或/作毎)小人惟所遇寒暑不可期利¶
害有常𫝑取捨無定姿焉能使我心皎皎逺憂疑¶
　　　落葉一首送陳羽(或作葉落篇/首同非是)¶
落葉不更息㫁蓬無復歸飄颻終自異邂逅暫相依悄悄深¶
夜語悠悠寒月輝誰云少年别流淚各霑衣¶
　　歸彭城¶
天下兵又動太平竟何時訏(音吁/大也)謨者誰子無乃失所宜前¶
年𨵿中旱閭井多死飢(方作/饑)去歳東郡水(郡或作洛方云非/也舊紀貞元十五)¶
(年秋鄭/滑大水)生民爲流屍上天不虚應禍福各有隨我欲進短䇿¶
無由至彤墀(彤或/作丹)刳肝以爲紙瀝血以書辭上言陳堯舜下¶
言引龍夔言詞多感激文字少葳蕤(上音逶下音緌盛皃選/文物共葳蕤葳或作萎)¶
(方云紛葳㽔以馺遝見陸機/文賦○今按葳蕤巳見楚詞)一讀巳自怪再尋良自疑食芹¶
<pb:KR4c0044_SBCK_002-4a>¶
(&KR0003;文芹楚葵也列子宋有出大自曝於日謂其妻曰&KR0018;日之/暄人莫知者以献吾君將有重賞又有喜食芹者對郷豪&KR0091;)¶
(之郷豪取而嘗之蜇於口慘於腹衆哂而怨之其人大慙晋/山濤為吏部郎㪯嵇康自代康恨不知巳移書責之曰野人)¶
(有快炙背而美芹欲献之至尊雖有/區區之意亦巳踈矣願足下勿似之)雖云美獻御固巳癡緘¶
封在骨髓耿耿空自竒昨者到京城屢陪髙車馳周行多俊¶
異議論無瑕疵見待頗異禮未能去毛皮到口不敢&KR0269;徐徐¶
俟其𡾟(虚宜切楊子曰𡾟/可抵乎𡾟罅𨻶也)歸來戎馬閒驚顧似覉雌(孤雌也/枚乗曰)¶
(日暮則迷鳥/覉雌𪧐焉)連日或不語終朝見相欺(相方作我見相或作/相見○今按此三家)¶
(三本疑/皆有誤)乗閒輙&KR0016;馬茫茫詣空陂遇酒即酩酊君知我爲誰¶
　　　醉後¶
煌煌東方星柰此衆客醉&KR0004;喧或忿爭(或作紛爭/方作爭紛)中静雜嘲¶
戲(雜或作惟方云雜以/嘲戯選典論全語)淋漓身上衣(漓或/作浪)顚倒筆下字人生¶
如此少酒賤且勤置¶
　　　醉贈張秘書¶
<pb:KR4c0044_SBCK_002-4b>¶
(方云今本下或注徹字徹元和四年進士此詩元/和&KR0004;作徹猶未第公五六年間皆在東都此詩盖)¶
(在長安日/作非徹也)¶
人皆勸我酒我若耳不聞今日到君家呼酒持&KR0134;君爲此座¶
上客(方作士/非是)及余各能文君詩多態度藹藹春空雲東野動¶
驚俗天葩吐竒芬張籍學古淡軒鶴避雞群(鶴方及諸本皆/作昻○今按此)¶
(言張籍斈古淡而不驚於綺靡如以乗軒之鶴/而反避雞羣也又軒鶴乃與天葩之句相偶)阿買(趙堯夫/曰或問)¶
(魯直阿買是退之何人荅/云退之姪必有據而云)不識字頗知書八分(樊曰秦壞古/文有八體其)¶
(一𨽻書今/八分也)詩成使之寫亦足張吾軍所以欲得酒爲文俟其¶
醺酒味旣冷冽酒氣又氛氲(上音芬下於云切祝云氣也冷/或作冷氣或作煙氛或作氤方)¶
(云氛氲盛皃/字見選雪賦)性情漸浩浩諧𥬇方云云此誠得酒意餘外徒¶
&KR0813;紛(亂/也)長安衆冨兒盤饌羅羶葷(音熏/臭菜)不解文字飲惟能醉¶
紅裙雖得一餉樂有如聚飛蚊今我及數子固無蕕與薫險¶
語破&KR0017;膽(補注開元天寳遺事李果爲洛陽令有劉兼者過/其境夜聞人外語声曰古今正人李令是也见其)¶
<pb:KR4c0044_SBCK_002-5a>¶
(行事令人破瞻開户/視之無物乃&KR0017;神也)髙詞嫓(匹詣切祝曰爾雅妃嫓也/注相偶嫓也嫓或作動)皇墳¶
至寳不雕琢(或作/瑑)神功謝鋤耘方今向太平元凱承華勛吾¶
徒幸無事庶以窮朝曛(音薫日/入也)¶
　　　同冠峽¶
南方二月半春物亦巳少維舟山水間晨坐聽百鳥𪧐雲尚¶
含姿朝日忽升曉羇旅感和鳴囚拘念輕矯(和鳴或作陽和/方云和鳴輕矯)¶
(皆指百鳥/而言也)潺湲淚乆迸(乆或/作交)詰曲思増繞行矣且無然蓋棺¶
事乃了¶
　　　送惠師¶
惠師浮屠者乃是不羇人(鄒陽上呉王書使不羇之士與牛/馬同皂注不羇無所拘繫也又司)¶
(馬迁傳少&KR0018;/不羇之才)十五愛山水超然謝朋親(或作同/𨼆淪)脫冠翦頭髮¶
(頭或作短按下對/蹤塵當作頭髮)飛歩遺蹤塵(飛或/作孤)發跡入四明梯空上秋¶
旻遂登天台望(韓日天台山/名在台州)衆壑皆嶙峋(上音鄰下音荀深/崖皃選階楯峋嶙)¶
<pb:KR4c0044_SBCK_002-5b>¶
<pb:KR4c0044_SBCK_002-5b>¶
鯨戲側脩鱗自來連州寺曽未造城闉(音因詩出其闉/闍闉城上重門)日𢹂¶
青雲客(青或作春方云李白/詩多用青雲客字)探勝窮崖濵太守邀不去(或作/往或)¶
(作/得)羣官請徒頻(或作其志/信不羣)囊無一金資翻謂富者貧(謂或/作爲)昨¶
日忽不見我令訪其鄰奔波自追及(波或/作走)把手問所因顧我¶
却興歎(我却或/作却我)君寜異於民離合自古然辭别安足珍吾聞¶
九疑好(&KR0024;注山海經曰蒼梧之川其中有九疑山漢武廵狩/祀舜于此孫曰其山九疑相似故名九疑韓曰九疑)¶
(山在零陵營道縣零陵今/永州而營道則𨽻道州矣)夙志今欲伸(欲或/作願)斑竹啼舜婦清¶
湘沈楚臣衡山與洞庭此固道所循尋崧方抵洛歴華遂之¶
秦浮游靡定處偶往即通津吾言(孫曰公/自謂)子當去子道非吾¶
遵江魚不池活野鳥難籠馴吾非西方教憐子狂且醇吾嫉¶
惰遊者憐子愚且諄(章倫切/誠也)去矣各異趣何爲浪霑巾(浪或/作淚)¶
　　　送靈師¶
佛法入中國爾來六百年齊民逃賦役髙士著幽禪官吏不¶
<pb:KR4c0044_SBCK_002-6a>¶
之制紛紛聽其然(制或作禁紛/紛或作紛紜)耕桑日失𨽻朝署時遺賢靈¶
師皇甫姓胤胄本蟬聮(孫曰㣧継也胄系也謂姓氏所出蟬/聮連續之皃&KR0024;注南史宋王鈞七葉)¶
(之中爵位相継人人有集沈約語人云自開闢/以來未有爵位蝉䏈人才相継如王氏之盛者)少小渉書史¶
早能綴文篇中間不得意失跡成延遷逸志不拘教軒騰㫁¶
牽攣圍碁𨷖白黒生死隨機權六博在一擲梟盧叱迴旋(梟/或)¶
(作呼或作&KR2491;楚辝宋玉招䰟菎蔽象碁有六博王逸注云投/六箸行六碁故爲六博也宋劉&KR0073;與劉毅樗蒲毅以爲不能)¶
(&KR0073;惡之因按五木旣而四子俱黒其一子轉躍未定&KR0073;厲声/喝之即成盧毅意殊不快也宋玉招䰟有成梟而牟呼五白)¶
(梟勝也社詩&KR0221;跣不肯成梟盧廣韵&KR2491;子樗蒲采名唐/李文公集五木經甿采六開塞搭秃撅&KR2491;則裊冝從&KR2491;)戰詩¶
誰與敵浩汗横戈鋋(音延小矛𢧐詩或作爭𢧐或作文𢧐或/作詩𢧐方云𢧐詩𢧐文唐人語也白樂)¶
(天𢧐文重掉鞅刘夢得𢧐文/矛㦸深誰与方作与誰非是)飲酒盡百&KR0678;(側眼切/杯也)嘲諧思逾¶
鮮(&KR0678;或作醆或作琖/後放此逾或作愈)有時醉花月髙唱清且緜(髙唱清或/作清唱髙)四¶
座咸寂黙杳如奏湘絃尋勝不憚險黔江(黔州有/黔江縣)屢洄沿(上/音)¶
(回下音縁泝流而上/曰洄從流而下曰沿)瞿塘五六月驚電讓歸船(讓或作攘非/是姚令威云)¶
<pb:KR4c0044_SBCK_002-6b>¶
(譲責怒也方云此只謂帰舟急於/驚電耳譲如厥大誰與譲之讓)怒水忽中裂千尋墮幽泉¶
(尋或作潯○今/按潯與尋同)環迴𫝑益急仰見團團天(下團字/一作圎)投身豈得¶
計性命甘徒&KR0162;浪沬蹙翻涌漂浮再生全同行二十人(二諸/本作)¶
(三)䰟骨俱坑填靈師不掛懷冒渉道轉延開忠二州牧(方云/魏道)¶
(輔謂二牧韋處厚白居易也二公出守在元/和末此詩作於貞元二十年間攷其時非也)詩賦時多傳失¶
職不把筆珠璣爲君編強留費日月密席羅嬋姢昨者至林¶
邑使君數開筵逐客三四公盈懷贈蘭荃(音詮/香草)湖游泛漭沆¶
(上音莽下胡朗切深大也西京賦滄也漭沆湖或作湘方/云此言在林邑日非相地也○今按湖游對溪宴乃切)溪¶
宴駐潺湲别語不許出行&KR0322;動遭牽鄰州競招請書札何翩¶
翩十月下桂嶺(縣名在/賀州)乘寒恣窺縁落落王貟外爭迎獲其¶
先自從入賔館占恡乆能專吾徒頗𢹂&KR0013;(頗或作或/&KR0013;或作之)接𪧐窮¶
歡妍聽&KR0003;兩京事分明皆眼前縱横雜謡俗瑣屑咸羅穿材¶
調眞可惜朱丹(韓曰陶徽詩對酒展塵編朱黄/加釋注孫曰磨研猶琢磨也)在磨研方將¶
<pb:KR4c0044_SBCK_002-7a>¶
歛之道且欲冠其顚韶陽李太守髙歩陵雲煙得客輒忘食¶
開囊乞繒錢(繒或/作緡)手持南曹叙(唐制吏部貟外郎一人掌判/南曹王仲舒自吏部貟外郎)¶
(貶方云謂王貟外仲舒也墓/志云所為文章無丗俗氣)字重青瑶䥴(子全切祝曰/鑚也斲也)古氣¶
參&KR0143;繫(方作象○今按杜/詩前哲垂&KR0143;繫)髙標摧太玄維舟事干謁披讀頭¶
風痊(音詮孫曰典略曰張繡反曹操令記室陳琳草檄檄成/呈太祖太祖先苦頭風是日疾發讀琳所作而愈翕然)¶
(起日此/愈我病)還如舊相識(還如或/作頗似)傾壷暢幽悁(於縁切祝曰憂悒/也通也詩中心悁)¶
(悁)以此復留滯歸驂(音參/驂馬)幾時鞭¶
　　縣齋有懷¶
少小尚竒偉平生足悲吒(陟駕切嘆也郭璞/詩撫心獨悲吒)猶嫌子夏儒肯¶
學樊遲稼事業窺皐稷(或作/稷卨)文章蔑曹謝濯纓起江湖綴珮¶
雜蘭麝悠悠指長道去去䇿髙駕誰爲傾國媒(樊曰漢李延/年傳北方有)¶
(佳人絶丗而獨立一頋傾人城再顧傾人囯上嘆息日丗豈/有此人乎平王公主因言延年有女弟上召見實妙䴡善舞)¶
(由是得幸是/爲李夫人)自許連城價(樊曰史記連城謂十五城/秦所以易趙璧者史記)&KR0004;隨計¶
<pb:KR4c0044_SBCK_002-7b>¶
吏貢屢入澤宫射雖免十上勞(韓曰𢧐囯䇿蘇秦&KR0003;秦惠王/書十上而&KR0003;不行資用乏絶)¶
(去秦/而帰)何能一戰霸(能或/作曽)人情忌殊異丗路多權詐(多或/作重)蹉跎¶
顔遂低摧折氣愈下冶長信非罪侯生(侯嬴也孫曰史記魏/有隱士侯嬴公子無)¶
(忌虚左迎之嬴有客朱亥在市屠中嬴引車/入市見之其客睥睨乆立徒&KR0016;皆竊駡侯生)或遭罵懷書出¶
皇都衘淚渡清灞(音霸灞水也/選控灞乗滻)身將老寂寞志欲死閑暇朝¶
食不盈腸冬衣&KR0138;掩髂(枯駕切祝曰腰骨/前漢折脅拉髂)軍書旣頻召戎馬¶
乃連跨大梁從相公彭城赴僕射弓箭圍狐兎絲竹羅酒䏑¶
兩府變荒凉(荒或作炎方云此言董/晋張建封相継殂謝也)三年就休假求官去東¶
洛(去或作來或作去官來東洛方云此/謂貞元十五十六年冬如京調官也)犯雪過西華塵埃紫¶
陌春(韓曰唐人樂府云紫陌/青門三十六宫春晝永)風雨靈臺夜名聲荷朋友援引¶
乏姻婭(音亜孫曰尓雅/两壻相謂曰婭)雖陪彤庭臣(雖方作偶或作仰陪或/作偶皆非是孫曰彤庭)¶
(丹墀謂/御史也)詎縱青冥靶(音霸轡革王襃曰王/良執靶&KR0115;或作雲)寒空聳危闕曉色¶
曜脩架&KR0162;軀辰在丁鎩(所介切鳥羽病也/選鵉翮有時鎩)翮時方䄍(音乍年/終𥙊公)¶
<pb:KR4c0044_SBCK_002-8a>¶
(貶山陽以其/年十二月)投荒誠職分領邑幸寛赦湖波翻日車(韓曰淮/南子日)¶
(乗車駕以六龍羲和爲/御杜詩西江浸日車)嶺石坼天罅(虚訝切/孔也)毒霧&KR0106;熏晝炎¶
風毎燒夏雷威固巳加&KR0275;𫝑仍相借氣象杳難測聲音吁可¶
怕夷言聽未慣越俗循猶乍(循或作/脩非是)指摘兩憎嫌睢盱(上音/&KR0549;下)¶
(音吁視上逆皃祝曰視不明也列/子老子而睢睢而盱盱而誰與居)互猜訝祗縁恩未報豈謂¶
生足藉嗣皇(永正元年/順宗即位)新繼明(新方作/帝非是)率土日流化惟思滌¶
瑕垢長去事桑柘斸(陟玉切/斫也)嵩開雲扄壓潁抗風榭禾麥種¶
滿地梨&KR0037;栽繞舎兒童稍長成雀䑕得驅嚇(音罅詾嚇莊子/鴟得腐䑕鵷雛)¶
(過之仰而視之日/嚇注怒而拒物声)官租日輸納村酒時邀迓閑愛老農愚歸¶
弄小女姹(陟駕切少女也後/漢姹女工数錢)如今便可爾何用畢婚嫁(樊曰/後漢)¶
(向平字子平𨼆居不仕建武中男女/嫁娶畢敕官事勿相罔當如我死也)¶
　　合江亭¶
(諸本作題合江亭&KR0009;刺史鄒君方从閤杭蜀本篇/内三處注文亦用蜀本○孫曰亭在衡州&KR0018;郭今)¶
<pb:KR4c0044_SBCK_002-8b>¶
(之石鼓頭即其地也地形特異崛起於二水之間旁/有朱陵仙府唐人題刻散滿岩上公自陽山量移江)¶
(陵過/衡山)¶
紅亭枕湘江(紅或作江方作洪○今按歐本作紅鮑/云當作紅其作洪者声存而字訛也)蒸水㑹¶
其左瞰臨眇空闊緑淨不可唾維昔經營&KR0004;&KR0022;君實王佐(洪/曰)¶
(謂故相斉/映所作)翦林遷神祠買地費家貨(費或/作匱)梁棟宏可愛(宏或/作横)¶
結構麗匪過伊人去軒騰兹宇遂頽挫老郎來何暮髙唱乆¶
乃和(洪曰謂字文/炫又増其制)樹蘭盈九畹(音宛楚辝予旣/滋蘭之九畹)栽竹逾萬个¶
(或作箇方云史記貨殖傳竹竿万个/古書皆作个字漢功臣表始出箇字)長綆汲滄浪(音/郎)幽蹊下¶
坎坷(口个切坎/坷地不平)波濤夜俯聽雲樹朝對卧&KR0004;如遺宦情終乃¶
最郡課人生誠無幾(誠方作/成非是)事往悲豈柰(乃个切語/助或作那)蕭條緜¶
歳時契闊&KR0071;庸懦勝事誰復論醜聲日巳播中丞黜凶邪天¶
子閔窮餓君侯至之&KR0004;閭里自相賀淹滯樂閑曠勤苦&KR0134;慵¶
惰爲余掃塵階(塵方作/東非是)命樂醉衆座窮秋感平分新月憐半¶
<pb:KR4c0044_SBCK_002-9a>¶
破願書巖上石勿使泥塵涴(烏卧切泥着物也/泥塵或作塵泥)¶
　　　陪杜侍御遊湘西兩寺獨𪧐有題一首因獻楊常侍¶
(諸本無兩字及一首因三字/楊常侍慿也時&KR0026;察湖南)¶
長沙千里平勝地猶在險况當江闊處斗起𫝑匪漸深林髙¶
玲瓏(上音苓下音籠玉/声也一曰明皃)青山上琬琰(以冉切青玉/也上或作生)路窮臺殿¶
闢佛事煥且儼剖竹走泉源開廊架崖广(音&KR0770;因岩爲/屋廊一作廓)是時¶
秋之殘(之或/作&KR0004;)暑氣尚未歛羣行忘後先朋息棄拘檢(朋或/作困)客¶
堂喜空凉(空或/作風)華榻有清簟澗&KR0188;煑蒿芹水果剥菱芡(音儉/雞頭)¶
伊余夙所慕陪賞亦云忝幸逢車馬歸獨𪧐門不掩山樓黒¶
無月漁火燦星㸃夜風一何喧杉檜屢磨颭(聀琰切風動物/也磨或作摩方)¶
(云古摩/磨通)猶疑在波濤怵惕夢成魘(於琰切/睡中魘)静思屈原沈逺憶¶
賈誼貶椒蘭(離騷經注蘭楚懷王弟司/馬子蘭椒楚大夫椒也)爭妬忌絳灌共䜛謟¶
誰令悲生腸坐使淚盈臉翻飛乏羽翼(乏或/作摧)指摘困瑕玷(困/或)¶
<pb:KR4c0044_SBCK_002-9b>¶
(作因/非是)珥(音餌曹植戴蝉珥貂珥挿也漢官儀曰侍中冠/金蝉有貂韓曰珥貂分陜謂楊以常侍鎮長沙)貂藩¶
維重政化𩔖分陜禮賢道何優奉己事苦儉大厦棟方隆巨¶
川檝行剡(音琰銳利/行或作&KR0004;)經營誠少暇遊宴固已歉(歐本行歉俗/字當作慊方)¶
(云古書&KR0172;欣之𩔖或/从心或从欠多通用)旅程愧淹留徂歳嗟荏苒平生毎多感¶
柔翰遇頻染展轉嶺猿鳴曙燈青睒睒(音陜燈方作光&KR0395;&KR0395;/或作&KR0395;&KR0395;○今按曉)¶
(光不青作/灯是也)¶
　　　岳陽樓别竇司直(竇庠時以武/昌幕&KR0096;岳州)¶
洞庭九州閒厥大誰與讓南匯羣崖水(匯或/作維)北注何奔放瀦¶
爲七百里吞納各殊狀自古澄不清環混無歸向炎風日捜¶
攪幽恠多冗長(音仗選陸機曰/故無取乎冗長)軒然大波起宇宙隘而妨(音/訪)¶
(妨礙也玉篇云/害也一作放)巍峩拔嵩華騰踔較健壯(踔或作躍方云選/呉都賦騰踔飛超)¶
聲音一何宏轟輵車萬兩(輵諸本作&KR2979;或作揭方定作輵云/丘葛切車声也楊雄羽獵賦所謂)¶
(皇車幽輵是也杭蜀本作渇盧仝月蝕詩亦有推蕩轟渇不/知唐人何以訛輵爲渇也今本多作磕砰磅轟磕上林賦語)¶
<pb:KR4c0044_SBCK_002-10a>¶
(磕与輵音/義一也)猶疑帝軒轅張樂就空曠蛟螭(音摛无角/如龍而黄)露筍簴¶
縞練吹組帳(組或作祖○今按鮑/昭詩組帳&KR0045;春風)&KR0017;神非人丗節奏頗跌踼¶
(上徒結切下徒/浪切放逸也)陽施見誇麗隂閉感悽愴(感或/作咸)朝過冝春口¶
(𡊮州唐日/冝春郡)極北缺堤障(過或作迴/北方作地)夜䌫巴陵洲(岳州唐曰/巴陵郡)叢¶
芮(而銳切/草生皃)纔可傍(蒲浪切/近也)星河盡涵泳俯仰迷下上餘瀾怒¶
不巳喧聒鳴甕盎明登岳陽樓輝煥朝日亮飛廉(風/伯)戢其威¶
清晏息纎纊(音曠纎纊細綿也息或作自方云按/海賦輕塵不飛纎羅不動息字爲勝)泓(烏宏切/水深)¶
澄湛凝緑物影巧相況江豚時出戯(&KR0003;文江豚一名/鱄䱐欲風則踊)驚波忽¶
蕩瀁(波或/作没)時當冬之孟𨻶竅縮寒漲前臨指近岸側坐眇難¶
望滌濯神魂醒幽懷舒以暢主人孩童舊(孩童一/作童孩)握手乍忻¶
悵憐我竄逐歸相見得無恙(音𣻌病也李陵曰/霍与上官无恙乎)開筵交履舄¶
(韓曰史滑稽傳履/舄交錯盃盤狼藉)爛漫倒家釀(音讓劉/曰見何次道/飲酒使人欲傾家釀)盃行¶
無留停(或作/停留)髙柱(補注/琴柱)送清唱中盤進橙栗投擲傾脯　歡¶
<pb:KR4c0044_SBCK_002-10b>¶
窮悲心生婉孌不能忘(音/望)念昔始讀書志欲干覇王(于放/切二)屠¶
龍(莊子朱萍漫斈屠龍於支離益殫千/金之家三年後成而无所用其巧)破千金爲藝亦云亢¶
(孫曰/髙也)愛才不擇行觸事得䜛謗前年出官由(或作日以前卷/上&KR1389;豈其由之)¶
(語推之作由者是但恐此與/彼語意不同則只作日亦通)此禍最無妄公卿採虚名擢拜¶
識天仗姦猜畏彈射(食亦切公時爲御史爲/王叔文之黨所排逐)斥逐恣欺誑新¶
恩移府庭(移或/作趨)逼側(潘岳曰駢闐偪側又/子虚賦云偪側秘節)厠(間/也)諸將于嗟苦¶
駑緩但懼失冝當追思南渡時魚腹甘所葬嚴程迫風帆劈¶
箭(上音僻又轉麥/切&KR0003;文劈破也)入髙浪顚沈在須&KR0119;忠鯁誰復諒生還真¶
可喜剋巳自懲創(剋或/作刻)庶從今日後粗識得與䘮事多改前¶
好趣有獲新尚誓耕十畒田不取萬乗相細君知𧖟織稚子¶
巳能餉行當掛其冠生死君一訪¶
　　　送文暢師北遊¶
昔在四門館晨有僧來謁(補注聞見録云歐陽公於詩主退/之不主子美劉仲原父毎不然之)¶
<pb:KR4c0044_SBCK_002-11a>¶
(公日一美老夫清晨梳白頭玄都道士來相訪有俗氣退之/决不道也仲原父曰亦退之昔在四門館晨有僧來謁句之)¶
(𩔖耳公/賞其辯)自言本呉人少小學城闕巳窮佛根源粗識事輗(五/雞)¶
(切)軏(五骨切車/轅端曲木)攣拘(漢鄒陽書能越挛拘之語/潘安仁賦陋吾人之拘挛)屈吾眞(或作/身)¶
戒轄(胡轄切車軸頭鐡左氏巾/車脂轄詩云載脂載轄)思逺發薦紳秉筆徒聲譽耀¶
前閥(音罰閥閱家丗也後/漢声榮光耀於門閥)從求送行詩(求或/作來)屢造忍顛蹶今¶
成十餘卷浩汗羅斧鉞先生(公自/謂)閟窮巷未得窺&KR1617;劂(上居/綺切)¶
(下音厥祝曰刻鏤刀也淮&KR0047;子&KR1617;劂无跡人巧之妙楚詞握/&KR1617;劂而不用揚雄甘泉賦般僅棄其&KR1617;劂或云剞作&KR1617;字見)¶
(傅毅琴/賦當考)又聞識大道何路&KR0024;剠刖(剠与黥同莊子庸詎詎造/物者不息我剠而&KR0024;我劓)¶
(韓曰公詩意謂文暢旣祝髪為僧/欲&KR0024;其剠則而反之&KR0004;庸可得乎)出其囊中文滿聽實清越¶
謂僧當少安草序頗排訐上論古之&KR0004;所以施賞罰下開迷¶
惑胷窙豁斸株橜(音掘株橜木根列子吾處若橜株抅注橜/株抅斷木也言序所以排訐釋氏而告以)¶
(聖人之道者如以刃而&KR1263;株橜也方云何遜詩窙豁下岩呀/窙音孝氣上烝也校本一用西京賦作孝豁恐非○今按一)¶
(本作/豁注云開逹貌西京賦李善无注而篇韻以為宫殿/貌祝氏音義作/豁開逹貌潘岳登虎牢賦幽谷豁以窙寥)¶
<pb:KR4c0044_SBCK_002-11b>¶
(今亦末詳孰是/且从方氏作孝)僧時不聽&KR0631;(荘子是黄帝之所聽瑩也䟽聽/瑩疑惑皃不聽瑩則無所疑矣)¶
(此所以若飲/水救渇也)若飲水救暍(音謁傷暑也或作渇方云公詩用/今韻者未甞逾韻此詩三十三韻)¶
(不應獨旁取此一韻○个按方&KR0003;/不知何以見此詩用今韻當考)風塵一出門時日多如髮¶
三年竄荒嶺守縣坐深樾(音日兩木交/隂之下日樾)徴租聚異物(或作物/異非是)¶
詭製怛巾韈(製或作制怛或作/恒方云恒驚也)幽窮共誰語(共或/作与)思想甚含¶
噦(於月切逆氣/礼記噦噫)昨來得京官照壁喜見蝎(音歇韓曰江南舊/元蝎樊曰蘇内翰)¶
(謫黄州五年離泗州北行岸上聞騾䭾声欣然/日不聞此声乆矣退之照壁喜見蝎不虚語也)况逢舊親識¶
(或作識知/親或作相)無不比鶼(音兼尓雅曰南方有比翼鳥不比不飛/其名謂之鶼公竄逐新帰見蝎猶喜况)¶
(相識乎无不/比之鶼蟨矣)蟨(音厥見後/岠虚注)長安多門户弔慶少休歇而能勤¶
來過重惠安可掲(孫曰㪯也重惠或作惠重方云母丘檢/詩&KR0104;責重山岳誰能爲我擔与此義同)當¶
今聖政&KR0004;恩澤完&KR1786;狘(上許出切下許月切祝曰飛走皃記/鳯以爲畜故鳥不獝麟以爲畜故獸)¶
(不狘完/或作寛)胡爲不自暇飄戾逐鸇鷢(其月切似鷹尾/上白善捕䑕)僕射領北¶
門威德壓胡羯(音訐/胡種)相公鎭幽都竹帛爛勲伐酒&KR0163;舞閨姝¶
<pb:KR4c0044_SBCK_002-12a>¶
獵&KR0016;圍邊月(韓曰李恢秋月詞/云邊月破鏡飛)開張篋中寳自可得津筏(音/伐)¶
(海中/浮)從兹冨裘馬寜復茹藜蕨(音/厥)余期報恩後謝病老耕垡¶
(音伐孫曰耕起士謂之垡祝/曰与撥同囯語王耕二撥)庇身指蓬茅逞志縱獫(方驗切/大長喙)¶
猲(許竭切祝曰短喙犬日猲/出尓雅詩曰載獫猲猲)僧還相訪來山藥煑可掘¶
　　　答張徹¶
(筆墨間録劉澗云答/張徹一詩尤竒䴡)¶
辱贈不知報我歌爾其聆首叙始識面次言後分形道途緜¶
萬里日月垂十齡浚郊(浚音峻孫曰正元十五年/宣武軍乱殺留後陸長源)避兵亂雎¶
岸(是歳公至彭城節度使/張建卦居之於睢水上)連門停(諸本作庭閤本作停而方/从諸本○按停猶居也上)¶
(對乱字冝用停字乃的後又/有洞庭字或未必重押也)肝膽一古劒波濤兩浮萍漬墨¶
竄舊史磨丹注前經義𫟍手祕寳文堂耳驚霆暄晨躡露舄¶
暑夕眠風櫺結友子讓抗請師我慙丁&KR0004;味猶噉(与啖同祝/日顧愷之)¶
(啖蔗從尾至本/云漸入佳境)蔗遂通斯建瓴(上紀偃切下音零見漢髙纪/注瓴盛水瓶也居髙屋之上)¶
<pb:KR4c0044_SBCK_002-12b>¶
<pb:KR4c0044_SBCK_002-12b>¶
颷(卑遥切風也韓曰楚/詞忽飈騰&KR0006;浮雲)颭伶俜(普丁切補注伶傳行不/正選少伶俜而偏孤)悔狂¶
巳咋(音責/囓也)指垂誡仍鐫銘峨豸(宅買切祝曰獬豸獸似牛而/一角知曲直善觸御史冠用)¶
(之)忝備列伏蒲(孫曰元帝欲廢太子史/丹伏青蒲上泣涕諌帝)愧分經(孫曰分别涇/渭以明清濁)¶
微誠慕横草(孫曰漢終軍云軍无横草/之功横於草野謂𢧐也)𤨏力摧撞筳(音廷孫/曰東方)¶
(朔傳以&KR0249;窺天以蠡測海以筳橦鍾从丱恐未是諸/本筳从艸方云當从竹繀絲筦也見東方朔客難)疊雪走¶
商嶺飛波航洞庭下險疑墮并守官𩔖拘囹(音令圄也/官或作宮)荒餐¶
茹獠(音老祝曰夷别名孫曰獠南夷蠱虫毒自/峩豸下皆言自監察御史貶陽山時事)蠱幽夢感湘¶
靈刺史肅&KR0433;蔡(孫曰言刺史爲人所信/肅如蓍蔡蔡大龜也)吏人沸蝗&KR1146;(音/𡨕)㸃綴¶
簿上字趨蹌閤前鈴(補注羊祜出鎮南夏鈴閤/之下侍衛不過十数人)頼其飽山水¶
得以娯瞻聽紫樹雕斐斖(音尾祝曰文色皃選彤雲/斐尾以翼檽彤一作雜)碧流滴¶
瓏玲映波鋪逺錦挿地列長屏愁狖(余救切祝曰/狖形似猿)酸骨死(或/作)¶
(怨)怪花醉魂馨潜苞絳實坼幽乳翠毛零(乳或/作孔)赦行五百里¶
月變三十蓂(音&KR0115;孫曰丗紀堯時有草夾階而生於庭隨月/凋榮毎月朔日生一莢至望則落一莢月小則)¶
<pb:KR4c0044_SBCK_002-13a>¶
(餘一/莢)漸階羣振鷺入學誨螟蛉(音苓桑上青虫也楊子以喻/七十子肖仲尼元和六年公)¶
(自江陵法曹召爲/囯子博士故云)苹甘謝鳴鹿罍滿慙罄缾問冏抱瑚璉飛¶
飛聮鶺鴒魚鬛欲脫背(孫云言將/化爲龍)虬光(或云/劒也)先照硎(光先或/作精光)¶
豈獨出醜𩔖方當動朝廷勤來得晤語勿憚宿寒㕔¶
　　　薦士¶
(薦東野於鄭餘慶也東野正元十一年爲/溧陽尉時鄭餘慶尹河南公作是詩薦之)¶
周詩三百篇雅麗理訓誥(雅䴡或作䴡雅理或作埋○/今按二字皆未安恐必有誤)曽經¶
聖人手議論安敢到五言出漢時蘇李(韓曰選李陵与蘇武/詩注云五言詩自陵)¶
(始/也)首更號東都漸瀰漫(大/皃)派别百川導(孫曰謂風雅之体/如百川之分也)建¶
安能者七(孫曰建安漢献帝年號典論曰今之文人孔融陳/琳王粲徐幹阮瑀應瑒劉楨斯七予者於斈无所)¶
(遺於辝/无所假)卓犖變風操(孫曰風謂風雅操/琴操之𩔖亦詩也)逶迤抵晉宋氣象日¶
凋耗中間數鮑謝(孫曰謝靈運謝朓或日二謝通称鮑昭字/明逺謝朓字玄暉李觀評孟郊詩云平處)¶
(下顧/二謝)比近最清奥齊梁及陳隋衆作等蟬噪搜春摘花卉㳂¶
<pb:KR4c0044_SBCK_002-13b>¶
襲傷剽(強最/也)盗國朝盛文章子昻(補注薦士詩与送東野序/盛言子昻李杜餘皆不在)¶
(其/列)始髙蹈勃興得李杜萬𩔖困陵暴後來相繼生亦各臻閫¶
奥(或作/方云舊本作奥今本以重/韵誤刋也班固傳究先聖之閫奥)有窮者孟郊受材實雄¶
驁(音傲/敖也)𡨕觀洞古今象外逐幽好横空盤硬語(横空或/作縱横)安帖¶
力排奡(孫曰論語奡盪舟言多力能陸地行舟&KR0024;注臨川云/吟詩各有所得清水出芙蓉天然去彫飾此李白所)¶
(得也或看翡翠蘭苕上未掣鯨鯢碧海中此杜甫/所得也橫空盤硬語安帖力排奡此韓愈所得也)敷柔肆紆¶
餘(屈曲皃古詩日/山澤紛紆餘)奮猛卷海潦榮華肖天秀捷疾逾響報(捷/或)¶
(作健逾/或作愈)行身踐規矩甘辱恥媚竈孟軻分邪正眸子看瞭眊¶
杳然粹而清(或作/精)可以鎭浮躁酸寒溧(音栗/宣州)陽尉五十㡬何¶
耄孜孜營甘旨辛苦乆所冒俗流知者誰指注競嘲慠聖皇¶
索遺逸髦士日登造廟堂有賢相(鄭餘/慶也)愛遇均覆燾况承歸¶
與張(郊嘗爲帰登/張建封所知)二公迭嗟悼青&KR0115;送吹嘘強箭射魯縞(音/槁)¶
(韓曰漢韓安囯傳強努之末力不能穿鲁縞孫曰/縞素也曲阜之俗善作之尤爲輕師故曰魯縞)胡爲乆無¶
<pb:KR4c0044_SBCK_002-14a>¶
成使以歸期告霜風破佳菊嘉節迫吹帽念將决焉去感物¶
増戀嫪(盧到切集注恡物也声𩔖云/姻嫪恋惜也&KR0003;文云固也)彼微水中荇尚煩左右¶
芼(音冒/擇也)魯侯國至小廟鼎猶納郜幸當擇珉玉(石次/玉也)寜有棄¶
珪瑁(音冒孫曰周/礼天子執瑁)悠悠我之思擾擾風中纛(音導補注楚王/曰寡人之心揺)¶
(揺然如懸旌詩意取此纛以犂牛/尾爲之繫於左騑選黄屋左纛)上言愧無路日夜惟心禱¶
鶴翎不天生變化在啄菢(薄報切鳥伏/𡖉謂之菢)通波非難圗尺地易¶
可漕善善不汲汲後時徒悔懊(於倒切恨也晋史/門生驚懊者累日)救死具八¶
珍(韓曰礼記内則入珍謂淳母/炮豚性牂擣珍積熬肝膋也)不如一簞(音单楚与晋戰或/人誰玉一簞酒王)¶
(傾酒於水上/与軍士共飲)犒(不或/作无)微詩公勿誚(㣲或/作数)愷悌神所勞(即到/切)¶
　　喜侯喜至贈張籍張徹¶
(韓曰公&KR0004;謫陽山令元和改元自江陵&KR0122;召囯子/博士其从遊如喜如籍如徹皆㑹都下詩以是作)¶
昔我在南時數君長在念揺揺不可止諷詠日喁噞(上音顒/下音驗)¶
(孫曰魚口動也韓曰/張衡曰喁噞浮沉)如以膏濯衣毎漬垢逾染又如心中疾¶
<pb:KR4c0044_SBCK_002-14b>¶
箴石非所砭(波驗切孫云&KR0003;/文以石刺病)常思得遊處至死無倦厭(无或/作不)¶
地遐物竒怪水鏡(孫曰水鏡一名蜮陸機䟽云一名射影江/淮水皆有之人在岸上影見水中投人影)¶
(則殺/之)涵石劒荒花窮漫亂幽獸工騰閃礙日不忍窺忽忽坐¶
昬墊(音店/溺也)逢神多所祝豈忘靈即驗依依夢歸路歷歷想行¶
店今者誠自幸所懷無一欠孟生去雖索(孫曰/离也)侯氏來還歉¶
(&KR0003;巳/見上)欹眠聽新詩屋角月𧰟豔(眠或作枕/月或作日)雜作承閒聘(雜方/作新)¶
(○按上句巳云聽新詩不應此句便重出/新字當作雜作承間聘盖謂間出它文也)交驚舌㸦舚(他念/切樊)¶
(曰&KR0003;文吐舌皃交或作文㸦/或作牙皆誤㸦俗互字也)&KR0813;紛指瑕疵拒捍阻城塹(阻城/方作)¶
(城阻/非是)以余經摧挫固請發鈆槧(七艷切韓曰王充論衡斷木/爲槧西京雜記暢子雲好事)¶
(常懷鈆提槧从諸計吏訪殊/方絶域之語鉛墨槧牘也)居然妄推譲見謂𤑔天&KR0395;(天或/作黔)¶
(非/是)比踈語徒妍悚息不敢占呼奴具盤飱(或作/餐)飣餖(上丁定/切下音)¶
(豆貯/食也)魚菜贍人生但如此朱紫安足僣¶
　　古風¶
<pb:KR4c0044_SBCK_002-15a>¶
(樊曰安史之後方鎮相望於内地大者連州十餘/小者不下日四兵驕則逐帥帥強則叛上不廷不)¶
(貢往往而是故托古風以寓意&KR0026;詩意/當在德宗之丗与烽火相爲表裏云)¶
今日&KR0154;不樂幸時不用兵無曰旣蹙矣乃尚可以生(日或作/日以或)¶
(作勞/非是)彼州之賦去汝不顧此州之役去我奚適(去我方作我/去奚或作爰)¶
(皆非/是)一邑之水可走而違天下湯湯曷其而歸好我衣服甘¶
我飲食無念百年聊樂一日¶
　　　駑驥¶
(洪曰唐本有贈歐陽詹字或作駑𩦸吟/示歐陽詹&KR0607;集有荅韓十八駑𩦸吟)¶
駑駘誠齷齪(上音渥下音擉或作/&KR1029;選小人自齷齪)市者何其稠力小苦易制¶
價微良易酬(苦或作良/良或作誠)渴飲一斗水飢食一束芻嘶鳴當大¶
路志氣若有餘騏驥生絶域自矜無匹儔牽驅入市門行者¶
不爲留借問價幾何黄金比嵩丘(老杜騘馬行朝來夕試華/軒下未斍千金滿髙價)¶
借問行幾何咫尺視九州飢食玉山禾渇飲醴泉流問誰能¶
<pb:KR4c0044_SBCK_002-15b>¶
爲御(諸本作借問誰能御方从/杭蜀本及歐陽詹集如此)曠丗不可求惟昔穆天子乗¶
之極遐遊王良執其轡造父挾其輈(挾諸本作夾此从詹集/○今按左傳頴考叔挾)¶
(輈以走/當作挾)因言天外事(韓曰周穆王西極有化人來王敬事之/遂肆意逺遊駕八駿之乘主車則造父)¶
(爲馭𪧐于崑崙之阿赤水之陽别日升崑崙之上以觀黄帝/之宫遂賔于西王母孫云天外事即謂崑崙池事非中囯所)¶
(見者/也)茫惚使人愁(茫或作怳或作荒方云/詹集作慌古慌与茫通)駑駘謂騏驥餓死¶
余爾羞(餓或/作飢)有能必見用有德必見収孰云時與命通塞皆¶
自由騏𩦸不敢言低徊但垂頭人皆劣騏𩦸共以駑駘優喟¶
余獨興歎才命不同謀&KR0009;詩同心子爲我商聲謳(商声秋声/也記曰愛)¶
(者冝&KR0084;啇選諒懷詩素質游商声/悽愴傷我心詩或作言商或作髙)¶
　　　馬猒榖(此詩及其下出門/皆未得志之辝)¶
馬猒榖&KR0006;士不猒糠籺(音纈又胡骨/切麄屑爲籺)土&KR0013;文繡&KR0006;士無䄈&KR0260;¶
(裋或作短方云前漢貨殖傳实用裋字董彦逺洪慶善皆甞/辨古无短&KR0260;字按䄈&KR0260;字两漢如賈&KR0105;貢禹貨殖傳班彪刘)¶
(平張衡傅凡六見无有作短字者班彪王命論短&KR0260;之襲漢/書作裋文選則用丁&KR0249;切是唐儒方两用之故少陵詩以長)¶
<pb:KR4c0044_SBCK_002-16a>¶
(纓短&KR0260;為對而史記孟甞君傳与𢧐囯䇿墨子語盖皆傳冩/之訛公好古最深當以短為正○今按𢧐囯䇿鄰有短褐一)¶
(作裋史記士不得短&KR0260;司馬貞曰短亦音竪班彪王命論短/&KR0260;之襲韋昭曰短當為䄈裋襦也字皆正作短注中乃云䄈)¶
(字竪音又淮&KR0047;子亦云巫馬期才衣短褐而髙誘无&KR0003;則亦/末必皆傳冩之誤也又柳子厚亦甞用之則安知韓公之必)¶
(不然乎今两存/之以俟知者)彼其得志&KR0006;不我虞一朝失志&KR0006;其何如巳¶
焉哉嗟嗟乎鄙夫¶
　　　出門¶
長安百萬家出門無所之豈敢尚幽獨與丗實參差古人雖¶
巳死書上有其辭(其或/作遺)開卷讀且想千載若相期出門各有¶
道我道方未夷且於此中息天命不吾欺(命或/作誠)¶
　　　嗟哉董生行¶
淮水出桐栢山東馳遥遥千里不能休(遥遥一/作悠悠)淝水(淝音&KR0962;/水名在)¶
(庐/江)出其側不能千里百里入淮流(百上或/无里字)壽州屬縣有安豐¶
唐貞元時(元下或/有年字)縣人董生召南隱居行義於其中(召或/作邵)刺¶
<pb:KR4c0044_SBCK_002-16b>¶
史不能薦天子不聞名聲爵禄不及門門外惟有吏日來徴¶
租更索錢(方无更/字非是)嗟哉董生朝出至夜歸讀古人書盡日不¶
得息或山而樵或水而漁(而方並作/於非是)入厨具甘旨上堂問起¶
居父母不慼慼妻子不咨咨(方从閤杭蜀本作羞羞云此詩/以三嗟哉易韵以羞叶居視古)¶
(用韵也○今按咨字自与居叶方於毛頴傳資字論之矣何/獨於此而疑之邪羞羞韵雖可叶然殊无理而可𥬇方之主)¶
(此又其酷言三本之誤也或恐本是嗟字叶音子余反/而誤作羞字耳然亦不如且作咨字之見成穩當也)嗟哉¶
董生孝且慈(董召南壽州安豊人公甞有送董生游河北序/且日董生㪯進士甞不得志於有司而此詩叙)¶
(其孝且慈如此東坡姚氏三瑞堂詩云君不見董召南𨼆居/行義孝且慈天公亦恐无人知故令雞狗相哺児又令韓老)¶
(為作詩尓來三百/年名与淮水肥)人不識惟有天翁知(方无有/字非是)生祥下瑞無¶
時期家有狗乳出求食雞來哺其兒啄啄庭中拾虫蟻哺之¶
不食鳴聲悲傍徨躑躅乆不去以翼來覆待狗歸嗟哉董生¶
誰將與儔時之人夫妻相虐兄弟爲讎食君之禄而令父母¶
愁亦獨何心嗟哉董生無與儔(或作誰將与儔或作將无与/儔或作誰与儔○今按上句)¶
<pb:KR4c0044_SBCK_002-17a>¶
(誰將与儔疑而問之之詞也此/云无与儔荅而决之之詞也)¶
　　　烽火¶
登髙望烽火誰謂塞塵飛王城富且樂&KR0154;不事光輝勿言日¶
巳暮相見恐行稀願君熟念此秉燭夜中歸我歌寕自感乃¶
獨淚霑衣¶
　　　汴州亂¶
汴州城門朝不開(汴州自大暦後多兵董晋卒軍司馬陸長/源揔留後事八日而軍乱殺長源等監軍)¶
(俱文珍宻召宋州刺史刘逸凖使揔後務朝廷從之賜名全/諒公時巳從晋䘮出汴四日實正元十五年二詩盖譏德宗)¶
(姑息之/政云)天狗(狀如犬流星有声其下正地/𩔖狗必有破軍殺將之兆)墮地聲如雷健兒¶
爭誇殺留後(誇或/作誘)連屋累棟燒成灰(累棟或/作累累)諸侯咫尺不能¶
救孤士何者自興哀¶
母從子走者爲誰大夫夫人留後兒昨日乗車&KR0016;大馬坐者¶
起趨乗者下廟堂不肯用干戈(肯或/作敢)嗚呼奈汝母子何¶
<pb:KR4c0044_SBCK_002-17b>¶
　　　利劒¶
利劒光耿耿佩之使我無邪心故人念我寡徒侶(寡或作无/徒或作儔)¶
持用贈我比知音我心如氷劒如雪不能刺䜛夫使我心腐¶
劒鋒折决雲(莊子&KR0003;劒上决/浮雲下絶地紀)中㫁開青天噫劒與我俱變化¶
(晋雷/煥事)歸黄泉¶
　　　齪齪¶
齪齪當丗士所憂在飢寒但見賤者悲不聞貴者歎(音/灘)大賢¶
事業異逺抱非俗&KR0026;報國心皎㓗念時涕汍瀾妖&KR0078;坐左右¶
柔指發哀彈酒肴雖日陳感激寕爲&KR0172;秋隂欺白日(欺方作/蔽○今)¶
(按作蔽固古語然/作欺&KR0057;有味也)泥潦不少乾河堤决東郡老弱隨驚湍天¶
意固有屬誰能詰其端(属或作謂或作以詰方作語○今/按謂以語不若作属詰為深切)願¶
辱太守薦得充諌諍官(諌諍方作争臣○今按争/臣下更著官字語復非是)排雲呌閶¶
闔(天門也楚詞排/閶闔而望予)披腹呈琅玕致君豈無術自進誠獨難卷終¶
<pb:KR4c0044_SBCK_002-18a>¶
