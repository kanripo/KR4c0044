# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:14.992583
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0294-012朱文公校昌黎先生文集-卷第十二.
<pb:KR4c0044_SBCK_012-1a>¶
朱文公校昌&KR0058;先生文集卷之十二(考異音/釋附)¶
　○雜著¶
　　𫉬麟解¶
(方云李本云元和七年麟見東川疑公因此而作/然李翺甞書此文以贈陸傪傪死於貞元十八年)¶
(則此文非元和閒作也○今按此文有/激而託意之詞非必爲元和𫉬麟而作)¶
麟之爲靈昭昭也詠於詩書於春秋雜出於傳記百家之書¶
雖婦人小子皆知其爲祥也(書於或/作載於)然麟之爲物不畜於家¶
不&KR0106;有於天下其爲形也不𩔖非若馬牛犬豕豺狼麋鹿然¶
(馬牛或作牛馬鹿然或作/鹿之狀或無之字皆非是)然則雖有麟不可知其爲麟也角¶
者吾知其爲牛鬛者吾知其爲馬犬豕豺狼麋鹿吾知其爲¶
犬豕豺狼麋鹿(下或有/也字)惟麟也不可知不可知則其謂之不¶
祥也亦冝雖然麟之出必有聖人在乎位麟爲聖人出也聖¶
人者必知麟麟之果不爲不祥也又曰麟之所以爲麟者以¶
<pb:KR4c0044_SBCK_012-1b>¶
德不以形(下或有/也字)若麟之出不待聖人則謂之不祥也亦宜¶
(下或有也字/或有哉字)¶
　　　師&KR0003;¶
古之學者必有師師者所以傳道受業解惑也人非生而知¶
之者孰能無惑惑而不從師其爲惑也終不觧矣生乎吾前¶
其聞道也固先乎吾吾從而師之(閣本无此/五字非是)生乎吾後其聞¶
道也亦先乎吾吾從而師之吾師道也夫庸知其年之先後¶
生於吾乎(庸方從閣杭作豈或并有/二字而无夫字皆非是)是故無貴無賤無長無¶
少道之所存師之所存也(方无/也字)嗟乎師道之不傳也乆矣欲¶
人之無惑也難矣(嗟上或有/咨字非是)古之聖人其出人也逺矣猶且¶
從師而問焉今之衆人其下聖人也亦逺矣而恥學於師期¶
(作巳下或作/去皆非是)是故聖益聖愚益愚聖人之所以爲聖愚人之¶
所以爲愚其皆出於此乎愛其子擇師而教之於其身也則¶
<pb:KR4c0044_SBCK_012-2a>¶
恥師焉惑矣彼童子之師授之書而習其句讀者非吾所謂¶
傳其道解其惑者也(非上或有也字方云讀音豆周礼天官/注徐邈讀馬融笛賦作句投徒闘切何)¶
(休公羊序失其句讀不音山/谷和黄冕仲詩只從如字)句讀之不知惑之不解或師焉¶
或不焉小學而大遺吾未見其明也巫醫樂師百工之人不¶
恥相師士大夫之族曰師曰弟子云者則羣聚而笑之問之¶
則曰彼與彼年相若也道相似也位卑則足羞官盛則近䛕¶
(盛或作大安官/盛語見中庸)嗚呼師道之不復可知矣巫醫樂師百工之¶
人君子不齒今其智乃反不能及其可怪也歟(不齒或作鄙/之其可或无)¶
(其/字)聖人無常師孔子師郯子萇弘師襄老聃(句/絶)郯子之徒其¶
賢不及孔子(方无孔子師郯子五字而以萇弘師㐮老&KR0360;六/字連下句郯子之徒爲句曰校本一云郯子下)¶
(當有数子二字其上當存孔子師三字爲是○今按孔子見/郯子在適周見萇弘老聃之前而聖人无常師本杜氏注問)¶
(官名語故此上句旣叙孔子所師四人而再㪯郯子之徒則/三子在其中矣方氏知當存孔子師字而不知當并存上郯)¶
(子二字乃以下郯子二字属上句讀之/而疑郯子之下更有数子二字誤矣)孔子三人行則必有¶
<pb:KR4c0044_SBCK_012-2b>¶
我師(子下或有曰字方從杭本云論/語本无則字曰字似不當有)是故弟子不必不如師¶
師不必賢於弟子(故上或/无是字)聞道有先後術業有專攻如是而¶
巳李氏子蟠年十七好古文六藝經傳皆通習之不拘於時¶
學於余余嘉其能行古道作師&KR0003;以貽之(斈上或有請字/方无下余字)¶
　　進學解¶
國子先生晨入太學招諸生立館下(招或/作召)誨之曰業精于勤¶
荒于嬉行成于思毀于隨方今聖賢相逢治具畢張拔去兇¶
邪登崇畯良(畢或作必畯或作俊方云古文尚書俊皆/作畯公陀文石本多用畯字新舊史同上)占小¶
善者率一録名一藝者無不庸&KR1057;(滿巴切○&KR1057;或作/把方云音義同)羅剔抉¶
(於庚/切)刮垢磨光蓋有幸而𫉬選孰云多而不&KR0045;諸生業患不¶
能精無患有司之不明(之不或作/不能非是)行患不能成無患有司之¶
不公言未旣有𥬇于列者曰先生欺余哉弟子事先生于兹¶
有年矣(年方作時云考舊史公時以聀方下迁盖非乆於愽/士○今按此文恐非聀方左迁時作&KR0003;見下三年愽)¶
<pb:KR4c0044_SBCK_012-3a>¶
(士/注)先生口不絶吟於六藝之文手不停披於百家之編(吟或/作唫)¶
記事者必提其要纂言者必鉤其玄(記或/作紀)貪多務得細大不¶
&KR0162;焚膏油以&KR0071;晷&KR0106;兀兀以窮年先生之業可謂勤矣(焚或/作燒)¶
(兀兀或作矻矻/之下或有於字)觝(音㡳/角觸)排異端攘斥佛老&KR0024;苴(子余切苴/所以藉履)罅¶
(呼訝切/孔罅)漏張皇幽眇(方云衣弊不補履决不苴吕氏春秋語/抗辝幽&KR0003;閎意眇旨見揚子雲解難)¶
尋墜緒之茫茫獨旁搜而逺紹障百川而東之迴狂瀾於旣¶
倒先生之於儒可謂有勞矣(茫茫或作芒芒障或作停方云/礼記鯀鄣洪水音章或无有字)¶
沈浸醲郁含英咀華(醲或/作釀)作爲文章其書滿家上規姚姒(徐/里)¶
(切夏姓也/姚舜姓也)渾渾無涯(無或作亡或/作之非是)周誥殷盤佶屈聱(五交切/韓曰廣)¶
(雅謂不入人語也孫曰/佶屈聱牙皆艱澁皃)牙春秋謹嚴左氏浮誇易竒而法詩¶
正而葩下逮莊騷太史所録子雲相如同工異曲先生之於¶
文可謂閎其中而肆其外矣(文方作德或作/儒或作得非是)少始知學勇於¶
敢爲長通於方左右具宜先生之於爲人可謂成矣(具或作/其或作)¶
<pb:KR4c0044_SBCK_012-3b>¶
(且人上或/无爲字)然而公不見信於人私不見助於友跋前躓(音/致)後¶
動輒得咎(躓多或㚄方云載㚄/其尾&KR0003;文与躓義通)暫爲御史遂竄南夷三年博¶
士冗不見治(平声遂或作逐年方作爲謂貞元末爲四門博/士元和&KR0004;爲囯子博士今復下迁諸本多作三)¶
(年樊謂公元和元年六月爲博士四年六月迁都官史謂三/嵗爲眞盖三年也○今按洪譜則樊&KR0003;爲是當作三年唐本)¶
(詩注行狀皆有三年字何煩曲&KR0003;/乎然洪亦附三爲之&KR0003;則又誤矣)命與仇謀取敗幾時冬暖¶
而兒號寒年豐而妻啼飢(取方作其/豊或作登)頭童齒豁竟死何禆不¶
知慮此而反教人爲先生曰吁子來前夫大木爲杗(音盲尓/雅杗瘤)¶
(謂之梁&KR0003;文云/杗屋大梁也)細木爲桷(左氏傳子尾抽桷繋扉/法桷椽也詩松桷有梴)欂櫨侏儒¶
(欂音薄櫨音盧三者皆屋上短柱欂下名/枅櫨一名楶侏儒一名梲字或作株檽)椳(音隈/户樞)闑(魚列切/門限)¶
扂(亭㸃切/門関牡)楔(音屑門/兩傍木)各得其宜施以成室者匠氏之工也(或/无)¶
(冝字室下有屋字工作功方云淮南子曰賢王之用人也猶/巧工之制木也大者以爲舟航梁棟小者以爲楫楔脩者以)¶
(爲櫚榱短者以爲侏儒枅櫨无小大脩短皆得其所宜規矩/方圎名有所施天下之物莫凶於雞毒烏頭也然而良醫蠧)¶
(而藏之有所用也是故林莽之林猶不弃者而/况於人乎公言盖祖此而宜施二字當爲一飾)玉札丹砂赤¶
<pb:KR4c0044_SBCK_012-4a>¶
箭青芝牛溲(音/痩)馬勃敗鼓之皮(七者皆薬名也玉泉一名玉/扎生藍田山谷赤箭生陳倉)¶
(山谷及太山少室青芝出泰山牛溲牛溺馬勃馬/屁菌也生&KR0668;地及腐木上敗鼓皮主虫毒出本草)俱収並蓄¶
待用無遺者醫師之良也登明選公雜進巧拙紆(音迂紆箇/屈曲皃)¶
餘爲妍卓犖爲傑校短量長惟器是適者宰相之方也(卓犖/或作)¶
(犖/犖)昔者孟軻好辯孔道以明轍環天下卒老于行荀卿守正¶
大論是弘逃䜛于楚廢死蘭陵(荀卿至是弘八字方从舊史/如此又云文𫟍上文皆同惟)¶
(是弘作以㒷盖囯&KR0004;以諱避也閤本亦只作大論以正爲/王以論爲倫自杭本也而新史又易守爲宗其訛益甚矣)是¶
二儒者&KR0269;辭爲經舉足爲法絶𩔖離倫優入聖域其遇於丗¶
何如也(遇或/作進)今先生學雖勤而不繇其統言雖多而不要(平/声)¶
其中文雖竒而不濟於用行雖修而不顯於衆(𩔰或作洎舊/史四句皆无)¶
(而/字)猶且月費俸錢歳靡(与縻/同)&KR0338;粟(俸或/作奉)子不知耕婦不知織¶
乗馬從徒安坐而食(从或作/而非是)踵常途之促促窺陳編以盗竊¶
(促促諸本多作役役方云促音齪公張署墓誌抑首促促就/食与此同史記申屠嘉娖娖廉謹娖与促音義通集韻齪下)¶
<pb:KR4c0044_SBCK_012-4b>¶
(二字皆出/編或作篇)然而聖主不加誅宰臣不見斥兹非其幸歟(或无/其字)¶
(或作此非/其利哉)動而得謗名亦隨之投閑置散乃分之宜若夫商¶
財賄之有亡計班資之崇&KR0763;(音/卑)忘已量之所稱(去/声)指前人之¶
瑕疵是所謂詰匠氏之不以杙(音杙莊子求狙猴之杙者斬/杙橜也楹柱也杙小而楹大)¶
(故以代/自喻)爲楹而訾(音/紫)醫師以昌陽引年欲進其狶苓也(狶音/喜又)¶
(音希昌陽本草昌蒲注生石磧上槪節者良生下&KR0668;地大根/乃是昌陽不可服東坡云不知退之即以昌陽爲昌蒲耶抑)¶
(謂其似是而非不可以引年也孫曰昌蒲味辛温无毒从服/輕身不老延年益心智一名昌陽生上洛池澤及蜀郡𫿞道)¶
(祝曰楚人呼猪爲狶狶苓乃猪苓也已量或作量巳非是師/不或有不字○今按本草昌蒲一名昌陽作不以者非是)¶
　　　本政¶
周之政文旣其弊也(其方作有或无其字○今按猶/言旣而弊矣旣字又似及字)後丗不¶
知其承大敷古先遂一時之術以明示民(遂或/作逐)民始惑教百¶
氏之&KR0003;以興其言曰天下可爲也彼之政仁矣反於誼此之¶
政敬矣戾於忠何居我其周從乎曰周不及殷其殷從乎曰¶
<pb:KR4c0044_SBCK_012-5a>¶
夏曰虞曰陶唐曰三皇氏曰遂古之&KR0004;(何居方无何字或无/居字我或作吾○今)¶
(按何居凖檀弓音&KR0078;大率此篇僻澁/必其少作今或有所未通闕之可也)暴孽情飾&KR0075;志(孽或/作泰)枝¶
辭琢正紛紊紏射以僻民和以導民亂嗚呼道之去丗其終¶
不復矣乎長民者發一號施一令民莫不悱(芳尾切口/悱悱也)然非¶
矣(或无然/非二字)謂不可守遽變而從之譬將適千里及門而復後¶
雖矻矻(苦骨切矻矻/堅也用心皃)决不可曁(方无後字/曁或作洎)原其始固有啓之¶
者也聞於師曰古之君天下者化之不示其所以化之之道¶
及其弊也易之不示其所以易之之道政以是得民以是淳¶
其有作者知教化之所繇廢抑詭恠而暢皇極伏文貌而尚¶
忠質(恠或/作𩔖)茫乎天運窅(音/窈)爾神化道之行也其庶巳乎¶
　　守戒¶
詩曰大&KR0022;維翰書曰以蕃王室諸侯之於天子不惟守土地¶
奉職貢而已固將有以翰蕃之也今人有宅於山者知猛獸¶
<pb:KR4c0044_SBCK_012-5b>¶
之爲害則必髙其柴楥而外施窞穽以待之(楥方云籬也欄/也字當从木)¶
宅於都者知穿窬之爲盗則必峻其垣牆而内固扃鐍(古穴/切孫)¶
(云莊子曰固扃鐍/扃関也鐍劒也)以防之此野人鄙夫之所及非有過人之¶
智而後能也今之通都大邑介於屈強(衢物巨兩二/切或作倔強)之間而¶
不知爲之備噫亦惑矣野人鄙夫能之而王公大人反不能¶
焉豈材力爲有不足歟(野下或无人鄙二字爲下或有之而/二字或只有之字○今詳文势疑爲)¶
(字/&KR0283;)蓋以謂不足爲而不爲耳天下之禍莫大於不足爲(句下/或有)¶
(而不爲三字○今詳文势疑下/足字衍下文不足爲者放此)材力不足者次之(足下或有/爲字非是)¶
不足爲者敵至而不知材力不足者先事而思則其於禍也¶
有間矣彼之屈強者帶甲荷戈不知其多少其緜地則千里¶
而與我壌地相錯(与上方/无而字)無有丘陵江河洞庭孟門之関其¶
間又自知其不得與天下齒朝夕舉踵引頸冀天下之有事¶
以乗吾之便(頸或/作領)此其暴於猛獸穿窬也甚矣嗚呼胡知而¶
<pb:KR4c0044_SBCK_012-6a>¶
不爲之備乎哉賁育之不戒童子之不抗魯雞之不期蜀雞¶
之不支今夫鹿之於豹非不巍然大矣(於或作/與非是)然而卒爲之¶
禽者𤓰牙之材不同猛怯之資殊也曰然則如之何而備之¶
曰在得人¶
　　　圬者王承福傳¶
(圬或作杇方云圬音烏左傳圬人以時塓館宫室/杜注圬人𡍼者題語正本此&KR0003;不當用杇字○今)¶
(按論語/作杇)¶
圬之爲技賤且勞者也有業之其色若自得者聽其言約而¶
盡問之王其姓承福其名丗爲京兆長安農夫(方无/夫字)天寳之¶
亂發人爲兵持弓矢十三年有官勲棄之來歸䘮其土田手¶
鏝(母官切祝曰鏝杇/具尓雅鏝謂之杇)衣食餘三十年舎於市之主人而歸其¶
屋食之當焉視時屋食之貴賤而上下其圬之傭以償之有¶
餘則以與道路之廢疾餓者焉又曰粟稼而生者也若布與¶
<pb:KR4c0044_SBCK_012-6b>¶
帛必&KR0345;績而後成者也其他所以養生之具皆待人力而後¶
完也吾皆頼之然人不可徧爲宜乎各致其能以相生也故¶
君者理我所以生者也(方从閤杭本如此諸本以生或作以/出令○今按所以出令与原道意同)¶
(似當从之然詳上文有三生字故此言君者理我之所以生/者正承上文而言也若作出令則与上下文意皆不叶矣今)¶
(當以方/本爲正)而百官者承君之化者也(方从閤杭无/也字非是)任有小大惟¶
其所能若器皿焉食焉而怠其事必有天殃故吾不敢一日¶
捨鏝以嬉(一日捨鏝或/作捨鏝一日)夫鏝易能可力焉又誠有功取其直¶
雖勞無愧吾心安焉夫力易強而有功也心難強而有智也¶
(智上方/无有字)用力者使於人用心者使人亦其宜也吾特擇其易¶
爲而無愧者取焉(特或/作故)嘻吾操鏝以入貴冨之家有年矣挏¶
(或有/於字)有一至者焉又往過之則爲墟矣有再至三至者焉而¶
往過之則爲墟矣問之其鄰或曰噫刑戮也或曰身旣死而¶
其子孫不能有也或曰死而歸之官也(問下或无之字/死上或无日字)吾以¶
<pb:KR4c0044_SBCK_012-7a>¶
是觀之非所謂食焉怠其事而得天殃者邪(焉下或/有而字)非強心¶
以智而不足不擇其才之稱否而冐之者邪非多行可愧知¶
其不可而強爲之者邪(知其不可下杭本有能字蜀本能上/又有強字方从閣本作知巳之不可)¶
(能又无強字○今按此&KR0190;本語意皆与上文不擇其才之爯/否者相復又与本句多行可愧者不相承惟杭蜀本近是但)¶
(能字亦未安而強字當在而字下耳今參取二本定/爲知其不可而強爲之則其上下文之義皆暢矣)將貴冨¶
難守薄功而厚饗之者邪(方无/之字)抑豐悴有時一去一來而不¶
可常者邪吾之心憫焉是故擇其力之可能者行焉樂富貴¶
而悲貧賤我豈異於人哉又曰功大者其所以自奉也愽妻¶
與子皆養於我者也吾能薄而功小不有之可也(我者閣作/我𩔖有之)¶
(閣作有小/皆非是)又吾所謂勞力者若立吾家而力不足則心又勞¶
也(者下或/有也字)一身而二任焉雖聖者不可能也愈始聞而惑之¶
又從而思之蓋賢者也蓋所謂獨善其身者也然吾有譏焉¶
謂其自爲也過多其爲人也過少其學楊朱之道者邪楊之¶
<pb:KR4c0044_SBCK_012-7b>¶
# SB1_0679-137.png
# page missing
<pb:KR4c0044_SBCK_012-7b>¶
(与所證之文&KR0004;不相似况下文有嗚/呼余乎則此于字皆是余字明矣)嗚呼余乎其無知乎君¶
子之棄而小人之歸乎(知下或/无乎字)¶
　　　言箴¶
不知言之人烏可與言知言之人黙焉而其意巳傳(烏或作/焉焉或)¶
(作/然)幕中之辯人反以汝寪叛臺中之評人反以汝爲傾(以汝/方並)¶
(作汝以○今按近丗校本務爲新竒多作倒語文乖字逆幾/𩔖歐陽公所譏石公操作字之怪殊失韓公立言本意今悉)¶
(正之不/敢从也)汝不懲邪而呶呶(女交/切)以害其生邪¶
　　　行箴(行或/作悔)¶
行與義乖言與法違後雖無害汝可以悔行也無邪言也無¶
頗(普禾/切)死而不死汝悔而何宜悔而休汝惡曷瘳宜休而悔¶
汝善安在悔不可追悔不可爲思而斯得汝則弗思(追諸本/皆同而)¶
(方从閤杭作止○今按草書追字近似止字二本偶以轉冩/致誤而方乃以好怪取之不復計其文義之通塞可一𥬇也)¶
　　　好惡箴¶
<pb:KR4c0044_SBCK_012-8a>¶
無善而好不&KR0026;其道無悖而惡不詳其故(善方从杭蜀作悖/○今按二本盖由)¶
(下句而誤方亦不/頋文義而取之也)前之所好今見其尤從也爲比捨也爲讎¶
前之所惡今見其臧從也爲愧捨也爲狂維讎維比維狂維¶
愧於身不祥於德不義不義不祥維惡之大幾如是爲而不¶
顚沛齒之尚少庸有不思今其老矣不愼胡爲¶
　　　知名箴¶
内不足者急於人知霈焉有餘厥聞四馳(焉或/作然)今日告汝知¶
名之法勿病無聞病其曄曄昔者子路惟恐有聞赫然千載¶
德譽愈尊矜汝文章&KR0018;汝言語乗人不能揜以自取汝非其¶
父汝非其師不請而教誰云不欺欺以賈(音/古)憎揜以媒怨汝¶
曽不寤以及於難小人在辱亦克知悔及其旣寜終莫能戒¶
(及其或/作其及)旣出汝心又銘汝前汝如不顧禍亦冝然(禍亦方/作辱則)¶
　　　後漢三賢賛三首¶
<pb:KR4c0044_SBCK_012-8b>¶
(樊曰后漢王充王符中長綂三人者同傳/公爲之賛各不滿百言而叙事畧无遺者)¶
王充者何㑹稽上虞本自元城爰來徙居師事班彪家貧無¶
書閱書於肆市肆是遊一見誦憶遂通衆流閉門潜思論衡¶
(韓曰王充所爲論衡&KR0004;中士未有傳者蔡邕入呉始得之常/祕以爲談助其後王良爲㑹稽太守亦得其書及滿許下時)¶
(人称其才進或曰不/見異人當得異書)以修爲州治中自免歸歟同郡友人謝¶
姓夷吾上書薦之待詔公車以病不行年七十餘乃作養性¶
一十六篇肅宗之時終於永元¶
王符節信安定臨涇好學有志爲郷人所輕(或无爲字/人或作里)憤丗¶
著論潜夫是名述赦之篇以赦爲賊良民之甚其㫖甚明(甚/或)¶
(作急方云王符述敢篇曰今日賊良/民之甚者莫大於数赦公全具此語)皇甫度遼聞至乃驚衣¶
不及帶屣履出迎豈若鴈門問鴈呼卿(樊曰度遼將軍皇甫/規解官歸安定郷人)¶
(有以貫得鴈門太守者亦還家書刺謁規規卧不起旣入而/間即前在&KR0048;食馬美乎有頃王符在門規素聞符名衣不及)¶
(帶屣履出迎時人爲之語曰/徒見三千石不如一逢掖)不仕終家吁嗟先生¶
<pb:KR4c0044_SBCK_012-9a>¶
仲長統公理山陽髙平(或无/仲字)謂髙幹有雄志而無雄才(諸上/或有)¶
(自/字)其後果敗以此有聲俶儻敢言語黙無常人以爲狂生(俶/或)¶
(作攔方云/俶与傳台)州郡㑹召稱疾不就著論見情&KR0004;舉尚書郎後參¶
丞相軍事卒不至于榮(㪯下或有髙弟字○/今按本傳无髙弟字)論&KR0003;古今發憤¶
著書昌言是名友人繆襲稱其文章足&KR0071;西京(文章方云考/本傳當作才)¶
(章公三賛未/甚致立一語)四十一終何其短邪嗚呼先生(一下方/有而字)¶
　　　諱辯¶
愈與李賀書(李上方有進/士二字非是)&KR0134;賀舉進士賀舉進士有名與賀¶
爭名者毀之(此公自言嘗勸李賀舉進士而賀从已&KR0003;㪯進/士有名称故与之争名者毀之也今方氏乃从)¶
(諸本删去名字而以有字属下句遂使復出四字爲刺語而/争各二字无所承故諸本亦有斍其誤者而并則四字以从)¶
(自雖若小勝方本然要爲失韓公本指而不究毀者之情也/方本又无之字亦非是方又云康駢劇談録謂公此文因元)¶
(稹而發董彦逺謂賀死元和中使稹爲/礼部亦不相及爭名盖當時同討者)曰賀父名晉肅賀不¶
舉進士爲是&KR0134;之舉者爲非聽者不察也和而唱之同然一¶
<pb:KR4c0044_SBCK_012-9b>¶
辭(或无/也字)皇甫湜曰若不明白子與賀且得罪(方无/若字)愈曰然律¶
曰二名不偏諱釋之者曰謂若言徴不稱在言在不稱徴是¶
也律曰不諱嫌名釋之者曰謂若禹與雨立與蓲之𩔖是也¶
(蓲与丘同音烏蓲/草名或无此注字)今賀父名晉肅賀舉進士爲犯二名律乎¶
爲犯嫌名律乎父名晉肅子不得舉進士若父名仁子不得¶
爲人乎(嫌名律乎下諸本皆有此二/十字方从杭本去之非是)夫諱始於何時作法制¶
以教天下者非周公孔子歟周公作詩不諱(若曰克昌厥後/又曰駿發尓私)¶
(○若字方/作周公)孔子不偏諱二名(若曰宋不足徴又曰某/在斯○若字方作孔子)春秋不¶
譏不諱嫌名(若衛&KR0074;公名完/○本或无若字)康王釗(音/招)之孫實爲昭王曽參¶
之父名晳曽子不諱昔(若日昔者吾友又曰裼裘/而弔○若字方作曽子)周之時有¶
騏期漢之時有杜度此其子宜如何諱將諱其嫌遂諱其姓¶
乎將不諱其嫌者乎(期字度字下或並有者字方云董彦逺/曰騏期以姓𫟍考之爲朞又李涪謂杜)¶
(澡字伯度魏人以武帝諱謂杜度公誤用/也然張仲景方自有杜度公所用或出此)漢諱武帝名徹爲¶
<pb:KR4c0044_SBCK_012-10a>¶
通不聞又諱車轍之轍爲某字也諱吕后名雉爲野雞不聞¶
又諱治天下之治爲某字也(或无下又諱一字方云顔氏家/訓曰&KR0074;公名白傳有五皓之称)¶
(萬王/脩公)詺(長琴有脩短之目不聞謂布帛爲布皓呼腎陽爲腎/盖有自也○今按公言或与顔氏偶同未必用其語)¶
(也)今上章及詔不聞諱滸𫝑秉饑(太祖名虎太宗名丗民/代祖名昞玄宗名隆基)也¶
惟宦官宫妾乃不敢言諭及機以爲觸犯(以論爲近代宗廟/諱以機爲近玄宗)¶
(廟/諱)士君子言語行事冝何所法守也(言語或/作立言)今考之於經質¶
之於律稽之以國家之典賀舉進士爲可邪爲不可邪(或无/㪯字)¶
(為可下或无邪字/方无邪爲二字)凡事父母得如曽參可以無譏矣作人得¶
如周公孔子亦可以止矣(矣或並作也/方並作邪)今丗之士不務行曽¶
參周公孔子之行而諱親之名則務勝於曽參周公孔子亦¶
見其惑也夫周公孔子曽參卒不可勝勝周公孔子曽參乃¶
比於宦者宮妾則是宦者宫妾之孝於其親賢於周公孔子¶
曽參者耶(宦者或並/作宦官)¶
<pb:KR4c0044_SBCK_012-10b>¶
　　　訟風伯(訟或作/䜛非是)¶
維兹之旱&KR0006;其誰之由我知其端&KR0006;風伯是&KR0057;(旱上或/无之字)山升¶
雲&KR0006;澤上氣雷鞭車&KR0006;電揺幟雨寖&KR0906;&KR0006;將墜風伯怒&KR0006;雲¶
不得止(寖寖或作侵侵/將下或有欲字)暘烏之仁&KR0006;念此下民閟其光&KR0006;不¶
闘其神嗟風伯&KR0006;其獨謂何我於爾&KR0006;豈有其他(獨或/作將)求其¶
時&KR0006;修祀事羊甚肥&KR0006;酒甚旨食足飽&KR0006;飲足醉風伯之怒¶
&KR0006;誰使雲屏屏&KR0006;吹使醨之氣將交&KR0006;吹使離之鑠之使氣¶
不得化寒之使雲不得施(氣不或作雲不/雲不或作氣不)嗟爾風伯&KR0006;欲逃¶
其罪又何辭(方无&KR0006;字又/上或有其字)上天孔明&KR0006;有紀有綱我今上訟¶
&KR0006;其罪誰當(我今或/作今我)天誅加&KR0006;不可悔風伯雖死&KR0006;人誰汝¶
傷(雖方作之非/是汝或作尔)¶
　　　伯夷頌¶
士之特立獨行適於義而巳不顧人之是非皆豪傑之士信¶
<pb:KR4c0044_SBCK_012-11a>¶
道篤而自知明者也一家非之力行而不惑者寡矣至於一¶
國一州非之力行而不惑者蓋天下一人而巳矣若至於舉¶
丗非之力行而不惑者則千百年乃一人而已耳若伯夷者¶
窮天地亘萬丗而不顧者也(㪯丗非之下方从杭粹及范文/正公冩本无力行二字千下有)¶
(五字云自周&KR0004;至唐貞元未幾二千年公言千五百年㪯其/成也○今按此篇自一家一囯以至㪯丗非之而不惑者汎)¶
(&KR0003;有此三等人而伯夷之窮天地亘万丗而不頋又别是上/一等人不可以此三者論也前三等人皆非有所指名故㪯)¶
(丗非之而不頋者亦難以年数之实論其有無而且以千百/年言之盖其大約如此耳今方氏以伯夷當之巳失全篇之)¶
(大指至於計其年数則又捨其幾二千年全数之多而反促/就千五百年竒数之少其誤益甚矣方&KR0003;不通文理大率𩔖)¶
(此不可/不辨)昭乎日月不足爲明崒(慈䘏切/山髙皃)乎泰山不足爲髙巍¶
乎天地不足爲容也當殷之亡周之興微子賢也抱𥙊器而¶
去之(去下方/无之字)武王周公聖也從天下之賢士與天下之諸侯¶
而往攻之未甞聞有非之者也(从或作率/与或作从)彼伯夷叔齊者乃¶
獨以爲不可殷旣滅矣天下宗周彼二子乃獨恥食其粟餓¶
<pb:KR4c0044_SBCK_012-11b>¶
死而不頋繇是而言夫豈有求而爲哉信道篤而自知明也¶
(明下或/有者字)今丗之所謂士者(或无/所字)一凡人譽之則自以爲有餘¶
一凡人沮之則自以爲不足(一凡人諸本兩句皆作凡一人/唯范本並作一凡人乃与下文)¶
(非聖人者相發/明諸本非是)彼獨非聖人而自是如此夫聖人乃萬丗之¶
褾準也余故曰若伯夷者特立獨行窮天地亘萬丗而不頋¶
者也(準方作唯○今按凖字从水準声俗作准方本誤也又/按此篇之意所謂聖人正指武王周公而言也旣曰聖)¶
(人則是固爲万丗之標準矣而伯夷者乃獨非之而自是如/此是乃所以為窮天地亘万丗而不頋者也与丗之以一凡)¶
(人之毀譽而遽為喜愠者有間矣近丗讀者/多誤以伯夷為万丗標凖故因附見其&KR0003;云)雖然㣲二子亂¶
臣賊子接跡於後丗矣¶
朱文公校昌黎先生集卷之十二¶
<pb:KR4c0044_SBCK_012-12a>¶
<pb:KR4c0044_SBCK_012-13a>¶
