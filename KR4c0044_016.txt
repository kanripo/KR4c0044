# -*- mode: mandoku-view; -*-
#+TITLE: 朱文公校昌黎先生文集
#+DATE: 2015-09-11 08:06:15.166218
#+PROPERTY: ID KR4c0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0294-016朱文公校昌黎先生文集-卷第十六.
<pb:KR4c0044_SBCK_016-1a>¶
朱文公校昌&KR0058;先生集卷之十六(考異音/釋附)¶
　　書¶
　　　上宰相書¶
正月二十七日前郷貢進士韓愈謹伏光範門下再拜獻書¶
相公閤下(書下或有于字方云時/宰相趙憬賈耽盧邁也)詩之序曰菁菁者莪樂育¶
材也君子能長育人材則天下喜樂之矣(或作/也)其詩曰菁菁¶
者莪在彼中阿旣見君子樂且有儀&KR0003;者曰菁菁者盛也莪¶
微草也阿大陵也言君子之長育人材&KR0002;大陵之長育微草¶
能使之菁菁然盛也(或无/也字)旣見君子樂且有儀云者天下美¶
之之辭也其三章曰旣見君子錫我百朋&KR0003;者曰百朋多之¶
之辭也(或无下/百朋字)言君子旣長育人材又當爵命之賜之厚禄¶
以寵貴之云爾(賜之賜或作/錫之或作以)其卒章曰汎汎楊舟載沈載浮¶
旣見君子我心則休&KR0003;者曰載載也沈浮者物也(載載也或/作載者載)¶
<pb:KR4c0044_SBCK_016-1b>¶
(也或作載者舟/也或作載舟也)言君子之於人才無所不取&KR0002;舟之於物浮¶
沈皆載之云爾旣見君子我心則休云者言&KR0002;此則天下之¶
心美之也(心上或/无之字)君子之於人也旣長育之又當爵命寵貴¶
之而於其才無所遺焉孟子曰君子有三樂王天下不與存¶
焉其一曰樂得天下之英才而敎育之此皆聖人賢士之所¶
極言至論古今之所宜法者也然則孰能長育天下之人材¶
將非吾君與吾相乎孰能敎育天下之英才將非吾君與吾¶
相乎(然則下或无孰能至相乎十七字方云歐本二/存此則与後相應然亦无孰長人三字則非是)幸今天¶
下無事小大之官各守其職(或作/所)錢榖甲兵之問不至於廟¶
堂論道經&KR0022;之暇捨此宜無大者焉今有人生二十八年矣¶
名不著於農工商賈之版其業則讀書著文歌頌堯舜之道¶
雞嗚而起孜孜焉亦不爲利(或無/而字)其所讀皆聖人之書揚墨¶
釋老之學無所入於其心其所著皆約六經之㫖而成文抑¶
<pb:KR4c0044_SBCK_016-2a>¶
邪與正辨時俗之所惑(与或/作㒷)居窮守約(方天/守字)亦時有感激怨¶
懟(音/墜)竒怪之辭以求知於天下亦不悖於敎化妖&KR0075;䛕佞譸¶
張(譸音輈/張誑也)之&KR0003;無所出於其中四舉於禮部乃一得三選於¶
吏部卒無成九品之位其可望一畒之宫其可懷(宫或作宅/方云一畒)¶
(之宫本儒行語公苗蕃誌无宫以歸今本亦誤○今按二字/无大利害公用儒行語亦或有之然謂其專用宮字而不得)¶
(更用宅字/則固矣)遑遑乎四海無所歸恤恤乎飢不得食寒不得衣¶
濵於死而益固得其所者爭𥬇之忽將棄其舊而新是圖求¶
老農老圃而爲師悼本志之變化中夜涕泗交頥雖不足當¶
詩人孟子之謂抑長育之使成材其亦可矣教育之使成才¶
其亦可矣(子之下或/有所字)抑又聞古之君子相其君也(之字或在/君子下或)¶
(子下别/有之字)一夫不𫉬其所&KR0002;已推而内之溝中今有人生七年¶
而學聖人之道以修其身積二十年不得巳一朝而毀之是¶
亦不𫉬其所矣(十下或/有一字)伏念今有仁人在上位&KR0002;不往告之¶
<pb:KR4c0044_SBCK_016-2b>¶
而遂行是果於自棄而不以古之君子之道待吾相也其可¶
乎寧往告焉&KR0002;不得志則命也其亦行矣(志上或有其字/〇今疑志字衍)洪¶
範曰凡厥庶民有猷有爲有守汝則念之不恊于極不罹于¶
咎皇則受之(二不字方/並作弗也)而康而色曰予攸好德汝則錫之福¶
是皆與善之辭也抑又聞古之人有自進者而君子不逆之¶
矣曰予攸好德汝則錫之福之謂也(君上或/无而字)抑又聞上之設¶
官制禄必求其人而授之者非苟慕其才而富貴其身也(方/无)¶
(貴/字)蓋將用其能理不能用其明理不明者耳下之修已立誠必¶
求其位而居之者非苟没於利而榮於名也(没或作役方云/囯語重耳不没)¶
(於利主/没貪也)蓋將推巳之所餘以濟其不足者耳然則上之於求¶
人下之於求位交相求而一其致焉耳(一其致或/作其致一)苟以是而¶
爲心則上之道不必難其下下之道不必難其上可舉而舉¶
焉不必讓其自舉也(譲下或/有於字)可進而進焉不必廉於自進也¶
<pb:KR4c0044_SBCK_016-3a>¶
(於下或/有其字)抑又聞上之化下得其道則&KR0134;賞不必徧加乎天下而¶
天下從焉(化上方无之字則方作/其〇疑當併有則其字)因人之所欲爲而遂推之¶
之謂也(方作/矣)今天下不由吏部而仕進者幾希矣主上感傷¶
山林之士有逸遺者屡詔内外之臣旁求於四海而其至者¶
蓋闕焉(求下方有儒雅/字雅亦或作士)豈其無人乎哉亦見國家不以非常¶
之道禮之而不來耳(家下方/有之字)彼之處隱就閒者亦人耳其耳¶
目鼻口之所欲其心之所樂其體之所安豈有異於人乎哉¶
今所以惡衣食窮體膚麋鹿之與處猨狖之與居固自以其¶
身不能與時從順俯仰故甘心自絶而不悔焉(从方作俗〇/今按後卷与)¶
(馮𪧐書云委曲从順向風承意則諸本作从順/者固韓公常用之語也方本語意拙澁非是)而方聞國家¶
之仕進者必舉於州縣然後升於禮部吏部(聞下或/有今字)試之以¶
繡繪雕琢之文考之以聲𫝑之逆順章句之短長中其程式¶
者然後得從下士之列雖有化俗之方安邊之畫不繇是而¶
<pb:KR4c0044_SBCK_016-3b>¶
稍進萬不有一得焉(進下或/有者字)彼惟恐入山之不深入林之不¶
宻其影響昧(昧)惟恐聞於人也(惟恐或作之恐/或无此二字)今&KR0002;聞有以¶
書進宰相而求仕者而宰相不辱焉而薦之天子而爵命之¶
而布其書於四方(進或作上而宰而爵或並无而/字而復出天子二字方无於字)枯槁沈溺¶
魁閎寛通之士必且洋(洋)焉動其心峨(峨)焉纓其冠于(于)焉¶
而來矣此所謂&KR0134;賞不必徧加乎天下而天下從焉者也因¶
人之所欲爲而遂推之之謂者也伏惟覧詩書孟子之所指¶
念育才錫福之所以考古之君子相其君之道而忘自進自¶
舉之罪思設官制禄之故以誘致山林逸遺之士庻天下之¶
行道者知所歸焉(歸上方/有依字)小子不敢自幸其嘗所著文輒採¶
其可者&KR0002;干首録在異卷冀辱賜&KR0026;焉(或无敢字或无冀/字冀辱或作伏垂)干¶
黷尊嚴伏地待罪愈再拜¶
　　　後十九日復上書¶
<pb:KR4c0044_SBCK_016-4a>¶
二月十六日前郷貢進士韓愈謹再拜言相公閤下向上書¶
及所著文後待命凡十有九日不得命恐懼不敢逃遁不知¶
所爲(方无向字/及逃字从)乃復敢自納於不測之誅以求畢其&KR0003;而請¶
命於左右愈聞之蹈水火者之求&KR0693;於人也不惟其父兄子¶
弟之慈愛然後呼而望之也將有介於其側者雖其所憎怨¶
苟不至乎欲其死者則將大其聲疾呼而望其仁之也(仁或/作人)¶
(而之下有救字或作人而下无之字○今按此&KR0002;作人之救/則正与下句全字爲對而下文再曡其語亦以二字相對但)¶
(斍其語差凡故/今且从方本注)彼介於其側者聞其聲而見其事不惟其父¶
兄子弟之慈愛然後往而全之也雖有所憎怨苟不至乎欲¶
其死者則將狂奔盡氣濡手足焦毛髮救之而不辭也&KR0002;是¶
者何哉其𫝑誠急而其情誠可悲也愈之彊學力行有年矣¶
愚不惟道之險夷(愚上或有其字而愚下有也字也又/或作甚或有其字而无也甚二字)行且¶
不息以蹈於窮餓之水火其旣危且亟矣大其聲而疾呼矣¶
<pb:KR4c0044_SBCK_016-4b>¶
<pb:KR4c0044_SBCK_016-4b>¶
　　　後廿九日復上書¶
三月十六日前郷貢進士韓愈謹再拜言相公閤下愈聞周¶
公之爲輔相其急於見賢也方一食三吐其哺方一沐三捉¶
其髪(輔相下或有也字其急/或无其字捉或作握也)當是時天下之賢才皆巳舉用¶
姦邪䜛佞欺&KR0018;之徒皆巳除去(姦下方有人字/无欺字非是)四海皆巳無¶
虞九夷八蠻之在荒服之外者皆巳賔貢(之在或/无之字)天災時變¶
昆蟲草木之妖皆巳銷息天下之所謂禮樂刑政敎化之具¶
皆巳脩理風俗皆巳敦厚動植之物風雨霜露之所霑&KR0013;者¶
皆巳得宜休徴嘉瑞麟鳯龜龍之属皆巳備至而周公以聖¶
人之才慿叔父之親其所輔理承化之功又盡章章如是其¶
所求進見之士豈復有賢於周公者哉不惟不賢於周公而¶
巳豈復有賢於時百執事者哉豈復有所計議能&KR0024;於周公¶
之化者哉然而周公求之如此其急惟恐耳目有所不聞見¶
<pb:KR4c0044_SBCK_016-5a>¶
思慮有所未及以&KR0018;成王託周公之意不得於天下之心(託/周)¶
(公疑此周公字當是/囯字意下方有以字)如周公之心設使其時輔理承化之功¶
未盡章章如是而非聖人之才而無叔父之親則將不暇食¶
與沐矣豈特吐哺捉髮爲動而止哉維其如是故于今頌成¶
王之德而稱周公之功不衰今閤下爲輔相亦近耳天下之¶
賢才豈盡㪯用姦邪䜛佞欺&KR0018;之徒豈盡除去(方无侫/欺字)四海¶
豈盡無虞九夷八蠻之在荒服之外者豈盡賔貢天災時變昆¶
蟲草木之妖豈盡銷息天下之所謂禮樂刑政敎化之具豈¶
盡脩理風俗豈盡敦厚動植之物風雨霜露之所霑&KR0013;者豈¶
盡得宜休徴嘉瑞麟鳯龜龍之属豈盡備至其所求進見之¶
士雖不足以希望盛德至比於百執事豈盡出其下哉其所¶
稱&KR0003;豈盡無所&KR0024;哉(至比或/作如比)今雖不能如周公吐哺捉髪亦¶
宜引而進之察其所以而去就之不宜黙黙而巳也愈之待¶
<pb:KR4c0044_SBCK_016-5b>¶
命四十餘日矣(餘日或/作日餘)書再上而志不得通足三及門而閽¶
人辭焉惟其昏愚不知逃遁故復有周公之&KR0003;焉閤下其亦¶
察之(或无此/六字)古之士三月不仕則相弔故出疆必載質然所¶
以重於自進者以其於周不可則去之魯於魯不可則去之¶
齊於齊不可則去之宋之鄭之秦之楚也(之魯之斉之下或/並有於字則去之)¶
(宋方无/則字)今天下一君四海一國舎乎此則夷狄矣去父母之¶
&KR0022;矣故士之行道者不得於朝則山林而已矣(道下一/有也字)山林¶
者士之所獨善自養而不憂天下者之所能安也如有憂天¶
下之心則不能矣故愈毎自進而不知愧焉書亟上足數及¶
門而不知止焉寕獨如此而巳惴惴焉惟不得出大賢之門¶
下是懼亦惟少垂察焉(不得上或/有恐字)瀆冒威尊惶恐無巳(威尊/或作)¶
(尊威无巳方/作无文非是)愈再拜¶
　　　答侯繼書¶
<pb:KR4c0044_SBCK_016-6a>¶
(韓曰正元八年継与公同登進士第十一年公上/宰相書不報遂東歸作是書且云懼足下以字退)¶
(歸因謂不復能自強不息故因書奉曉公時自勵/如此此其所以卒爲唐儒宗斈者仰之如山斗云)¶
裴子自城來得足下一書明日又於崔大處得足下陜(音閃/漢弘)¶
(農之/陜縣)州所留書翫而復之不能自休㝷知足下不得留僕又¶
爲考官所辱欲致一書開足下并自舒其所懷含意連辭將¶
發復巳卒不能成就其&KR0003;(開或/作聞)及得足下二書凡僕之所欲¶
進於左右者足下皆以自得之(方无以字○今按以巳通/晋宋人書帖多用以字)僕¶
雖欲重累其辭諒無居足下之意外者故絶意不爲(虽欲或/作虽復)¶
(方无之/意二字)行自念方當逺去潜深伏隩(音郁水/内日隩)與時丗不相聞¶
(行或作亦當或作將隩或作奥/或无丗字〇今按行疑當作復)雖足下之思我無所窺㝷其¶
聲光故不得不有書爲别非復有所感發也僕少好學問自¶
五經之外百氏之書未有聞而不求得而不&KR0026;者然其所志¶
惟在其意義所歸至於禮樂之名數隂陽土地星辰方藥之¶
<pb:KR4c0044_SBCK_016-6b>¶
書未嘗一得其門户(方无方/薬二字)雖今之仕進者不要此道然古¶
之人未有不通此而能爲大賢君子者(子下或有事字/者下或有也字)僕雖¶
庸愚毎讀書輒用自愧今幸不爲時所用無朝夕役役之勞¶
將試學焉力不足而後止猶將愈於汲汲於時俗之所爭旣¶
不得而怨天尤人者此吾今之志也(此句或/无今字)懼足下以吾退¶
歸因謂我不復能自彊不息(方无/我字)故因書奉曉冀足下知吾¶
之退未始不爲進而衆人之進未始不爲退也(或无兩之字/不爲方並作)¶
(為/不)旣貨馬即求船東下二事皆不過後月十日有相問者爲¶
我謝焉(月十日或只作旬字方无/我字此下或有愈再拜字)¶
　　答崔立之書¶
斯立足下僕見險不能止動不得時䫟頓狼狽失其所操持¶
困不知變以至辱於再三君子小人之所憫笑天下之所背¶
而馳者也(方无至字/及也字)足下猶復以爲可敎貶損道德乃至手¶
<pb:KR4c0044_SBCK_016-7a>¶
筆以問之扳援古昔辭義髙逺且進且&KR0134;足下之於故舊之¶
道得矣(之於上或无之字/得下或有之字)雖僕亦固望於吾子不敢望於他¶
人者耳然尚有似不相曉者非故欲發余乎不然何子之不¶
以丈夫期我也(方无/之字)不能黙黙聊復自明(自明或/作明白)僕始年十¶
六七時未知人事讀聖人之書以爲人之仕者皆爲人耳非¶
有利乎已也及年二十時苦家貧衣食不足謀於所親然後¶
知仕之不唯爲人耳及來京師見有舉進士者人多貴之僕¶
誠樂之就求其術或出禮部所試賦詩䇿等以相示(賦詩或/作詩賦)¶
僕以爲可無學而能因詣州縣求舉有司者好惡出於其心¶
四舉而後有成亦未即得仕(司下或/无者字)聞吏部有以愽學宏辭¶
選者人&KR0057;謂之才且得美仕就求其術或出所試文章亦禮¶
部之𩔖私怪其故然猶樂其名因又詣州府求舉凡二試於¶
吏部一旣得之而又黜於中書雖不得仕人或謂之能焉退¶
<pb:KR4c0044_SBCK_016-7b>¶
自取所試讀之乃𩔖於徘優者之辭顔忸怩而心不寕者數¶
月(退下或有因字/𩔖於或作𩔖乎)旣巳爲之則欲有所成就書所謂恥過作¶
非者也(所成方无此二/字或无所字)因復求舉亦無幸焉乃復自疑以爲¶
所試與得之者不同其程度及得&KR0026;之余亦無甚愧焉夫所¶
謂愽學者豈今之所謂者乎夫所謂宏辭者豈今之所謂者¶
乎誠使古之豪傑之士&KR0002;屈原孟軻司馬迁相如&KR0045;雄之徒¶
進于是選必知其懷慙乃不自進而巳耳(或无相/如二字)設使與夫¶
今之善進取者競於蒙昧之中僕必知其辱焉(或无進/者三字)然彼¶
五子者且使生於今之丗其道雖不𩔰於天下其自&KR0018;何如¶
哉(五或作数/生或作出)肯與夫斗筲者決得失於一夫之目而爲之憂¶
樂哉故凡僕之汲汲於進者其小得蓋欲以具裘葛養窮孤¶
其大得蓋欲以同吾之所樂於人耳(具或作完窮/孤或作孤窮)其他可否¶
自計巳熟誠不待人而後知今足下乃復比之獻玉者以爲¶
<pb:KR4c0044_SBCK_016-8a>¶
必竢工人之剖然後見知於天下雖兩刖足不爲病且無使¶
勍者再剋誠足下相勉之意厚也(玉人或作良工方无見字/兩刖或作刖两刖足下或)¶
(有而字病方作痛或/作疾尅或作刖下同)然仕進者豈捨此而無門哉足下謂我¶
必待是而後進者尤非相悉之辭也(後進或作後辰尤/非方作非尤非是)僕之¶
玉固未嘗献而足固未嘗刖足下無爲爲我戚戚也(或无足/下字或)¶
(无復出爲字或併/无二爲字非是)方今天下風俗尚有未及於古者邊境尚¶
有&KR0013;甲執兵者(境或作地/或无境字)主上不得怡而宰相以爲憂僕雖¶
不賢亦且潜究其得失(或无/其字)致之乎吾相薦之乎吾君上希¶
卿大夫之位下猶取一障而乗之&KR0002;都不可得猶將耕於寛¶
閑之野釣於寂寞之濵求國家之遺事考賢人哲士之終始¶
(終上或/有所字)作唐之一經垂之於無窮誅姦䛕於旣死發潜德之¶
幽光二者將必有一可足下以爲僕之玉凡幾献而足凡幾¶
刖也又所謂勍者果誰哉再尅之刑信如何也(冊或/作形)士固信¶
<pb:KR4c0044_SBCK_016-8b>¶
於知巳微足下無以發吾之狂言(信或作伸吾/下或无之字)愈再拜¶
　　　答李翊書¶
六月二十六日(或无此/六字)愈白李生足下生之書辭甚髙而其¶
間何下而恭也(而恭或作/之恭非是)能如是誰不欲告生以其道道德¶
之歸也有日矣況其外之文乎(外或作/餘非是)抑愈所謂望孔子之¶
門牆而不入于其宫者焉足以知是且非邪(者下或有也/字焉或作鳥)雖¶
然不可不爲生言之生所謂立言者是也(或无/者字)生所爲者與¶
所期者甚似而幾矣抑不知生之志蘄勝於人而取於人邪¶
將蘄至於古之立言者邪(取於人或无於/字下三語同)蘄勝於人而取於¶
人則固勝於人而可取於人矣將蘄至於古之立言者則無¶
望其速成無誘於𫝑利(言者下或有/邪字非是)養其根而竢其實加其¶
膏而希其光根之茂者其實遂膏之沃者其光曄仁義之人¶
其言藹如也抑又有難者愈之所爲不自知其至猶未也(至/或)¶
<pb:KR4c0044_SBCK_016-9a>¶
(作/志)雖然學之二十餘年矣始者非三代兩漢之書不敢&KR0026;非¶
聖人之志不敢存(餘年方作年/餘兩或作秦)處&KR0002;忘行&KR0002;遺儼乎其&KR0002;思¶
茫乎其&KR0002;迷當其取於心而注於手也惟陳言之務去戞戞¶
乎其難哉其&KR0026;於人不知其非𥬇之爲非笑也(人下或/有也字)如是¶
者亦有年猶不改然後識古書之正僞與雖正而不至焉者¶
昭昭然白黒分矣而務去之乃徐有得也當其取於心而注¶
於手也汨汨然來矣其&KR0026;於人也𥬇之則以爲喜譽之則以¶
爲愛以其猶有人之&KR0003;者存也(二則字下或/並有心字)如是者亦有年¶
然後浩乎其沛然矣吾又懼其雜也迎而距之平心而察之¶
其皆醇也然後肆焉(後或/作后)雖然不可以不養也行之乎仁義¶
之途游之乎詩書之源無迷其途無絶其源終吾身而巳矣¶
(源或作府无絶其/源亦作无虚其府)氣水也言浮物也水大而物之浮者大小¶
畢浮氣之與言猶是也氣盛則言之短長與聲之髙下者皆¶
<pb:KR4c0044_SBCK_016-9b>¶
宜雖如是其敢自謂幾於成乎雖幾於成其用於人也奚取¶
焉雖然待用於人者其肖於器邪用與舎屬諸人(或无邪字/而有則時)¶
(用焉四字或/併有邪字)君子則不然處心有道行已有方用則施諸人¶
舎則傳諸其徒垂諸文而爲後丗法如是者其亦足樂乎其¶
無足樂也(施諸或作垂/諸也方作乎)有志乎古者希矣志乎古必遺乎今¶
吾誠樂而悲之(上古字下/或有人字)亟稱其人所以&KR0134;之非敢褒其可¶
褒而貶其可貶也問於愈者多矣念生之言不志乎利聊相¶
爲言之愈白¶
　　　重答翊書(荅下或/有李字)¶
愈白李生生之自道其志可也其所疑於我者非也人之來¶
者雖其心異於生其於我也皆有意焉君子之於人無不欲¶
其入於善(入方从杭本/作人非是)寜有不可告而告之孰有可進而不¶
進也言辭之不酬禮貌之不答雖孔子不得行於互郷宜乎¶
<pb:KR4c0044_SBCK_016-10a>¶
余之不爲也(方从三本无於字/非是余或作愈)苟來者吾斯進之而巳矣鳥¶
待其禮踰而情過乎雖然生之志求知於我邪求益於我邪¶
其思廣聖人之道邪其欲善其身而使人不可及邪其何汲¶
汲於知而求待之殊也(其思上或有求字/及邪或作及也)賢不肖固有分矣¶
生其急乎其所自立而無患乎人不已知未嘗聞有響大而¶
聲微者也况愈之於生懇懇邪屬有腹疾無聊不果自書(属/卞)¶
(或无有字不/下方无果字)愈白¶
　　　代張籍與李浙東書¶
(或作浙東觀察李/中丞或注巽字)¶
月日前某官某謹東向再拜寓書浙東&KR0026;察使中丞李公閤¶
下(寓或作献/或无使字)籍聞議論者皆云方今居古方伯連帥之職生¶
一方得專制於其境内者惟閤下心事犖犖與俗輩不同籍¶
固以藏之胷中矣(云上方无皆字云下/方无方字又无簡字)近者閤下從事李恊¶
<pb:KR4c0044_SBCK_016-10b>¶
律翶到京師籍於李君友也(友上或/有朋字)不見六七年聞其至馳¶
往省之問無恙外不睱出一言且先賀其得賢主人李君曰¶
子豈盡知之乎吾將盡言之(言下无/之字)數日籍益聞所不聞(不/聞)¶
(或作/未嘗)籍私獨喜常以爲自今巳後不復有如古人者於今忽¶
有之(巳或/作以)退自悲不幸兩目不見物無用於天下(退下或/有而字)胷¶
中雖有知識家無錢財寸歩不能自致今去李中丞五千里¶
何由致其身於其人之側開口一吐出胷中之竒乎因飲泣¶
不能語(人或作身非/是方无能字)旣數日復自奮曰無所能人乃宜以盲¶
廢有所能人雖盲當廢於俗輩不當廢於行古人之道者(曰/或)¶
(作目非是所能/或並无所字)浙水東七州戸不下數十萬不盲者何限(十/方)¶
(作/百)李中丞取人固當問其賢不賢不當計盲與不盲也(計下/或有)¶
(其/字)當今盲於心者皆是&KR0002;籍自謂獨盲於目爾其心則能别¶
是非&KR0002;賜之坐而問之其口固能言也(别上或有計字/是非方作非是)幸未¶
<pb:KR4c0044_SBCK_016-11a>¶
死實欲一吐出心中平生所知見閤下能信而致之於門邪¶
(方无心中字或无/見字致或作置字)籍又善於古詩(樊日白楽天贈復詩云張/君何為者業文三十春亢)¶
(工楽府詞斈/代少其倫字)使其心不以憂衣食亂閤下無事時一致之座¶
側使跪進其所有閤下慿几而聽之未必不如聽吹竹彈絲¶
&KR0251;金擊石也(於或作為進其或作進籍方云校本一云&KR0251;當/憐敵唐人多使敵字如盧仝詩敵金摐玉擊或)¶
(作材或无之○今按方云敵字甚/怪所引盧仝詩當亦是誤本耳)夫盲者業專於藝必口故¶
樂工皆盲(諸本專字在必字下今从文𫟍但文𫟍/必作也而下缺一字疑是精字更詳之)籍儻可與¶
此輩比並乎(或无籍字或无比乎二/字○今按並字疑倫)使籍誠不以蓄妻子憂¶
飢寒亂心有錢財以濟醫藥其盲未甚庶幾其復見天地日¶
月因得不廢則自今至死之年皆閤下之賜(幾下或无其字/賜下或有也字)¶
閤下濟之以巳絶之年賜之以旣盲之視其恩輕重大小籍¶
宜如何報也閤下裁之度之(裁下或/无之字)籍慙(見音腆/面靣慙)再拜¶
　　　答李秀才書(李下或有師錫/字方注圗南字)¶
<pb:KR4c0044_SBCK_016-11b>¶
愈白故友李&KR0026;元賔十年之前示愈别呉中故人詩六章其¶
首章則吾子也盛有所稱引元賔行峻㓗清其中狹隘不能¶
苞容於㝷常人不肯苟有論&KR0003;因究其所以於是知吾子非¶
庸衆人(苞或作包或有復出/庸字或作庸庸之衆)時吾子在呉中其後愈出在外¶
無因縁相見元賔旣殁其文益可貴重思元賔而不見見元¶
賔之所與者則如元賔焉(杭本无旣没以下八字非是与方/作以○仐按方以以与可通用故)¶
(从杭本作以然孰&KR0002;/从諸本之為正邪)今者辱惠書及文章&KR0026;其姓名元賔之¶
聲容怳&KR0002;相接讀其文辭見元賔之知人交道之不汚(文辝/方从)¶
(閤杭本作命辝云元賔所命意於辞也○今按此文辝指李/生所作耳非謂元賔之辝也正使实謂元賔之辝作命辝亦)¶
(无/理)甚矣子之心有似於吾元賔也(矣或作乎/於或作乎)子之言以愈所¶
爲不違孔子不以&KR0355;雕爲工將相從於此愈敢自愛其道而¶
以辭譲爲事乎然愈之所志於古者不惟其辭之好好其道¶
焉爾讀吾子之辭而得其所用心將復有深於是者與吾子¶
<pb:KR4c0044_SBCK_016-12a>¶
樂之况其外之文乎(与或作欤属/上句非是)愈頓首¶
　　　答陳生書(生下或有啇字/或注師錫字)¶
愈白陳生足下今之&KR0018;名譽享𩔰榮者在上位幾人足下求¶
速化之術不於其人乃以訪愈是所謂借聽於聾求道於盲¶
雖其請之勤勤敎之云云未有見其得者也(或无有字○今/按有字或當在)¶
(此句其/字下)愈之志在古道又甚好其言辭&KR0026;足下之書及十四¶
篇之詩亦云有志於是矣而其所問則名所慕則科故愈疑¶
於其對焉雖然厚意不可虚辱聊爲足下誦其所聞蓋君子¶
病乎在已而順乎在天待已以信而事親以誠所謂病乎在¶
已者仁義存乎内彼聖賢者能推而廣之而我蠢焉爲衆人¶
(蠢焉或/作蠢然)所謂順乎在天者貴賤窮通之來平吾心而隨順之¶
不以累于其&KR0004;(謂下閤杭本/无順字非是)所謂待已以信者已果能之人¶
曰不能勿信也已果不能人曰能之勿信也孰信哉信乎巳¶
<pb:KR4c0044_SBCK_016-12b>¶
而巳矣(方从閤杭本无果下至信也十字文録併上已字亦/无〇今按此閤杭本之謬全无文理而方信之誤矣)¶
所謂事親以誠者盡其心不夸於外先乎其質後乎其文者¶
也(後上或/有而字)盡其心不夸於外者不以已之得於外者爲父母¶
榮也名與位之謂也先乎其質者行也後乎其文者飲食㫖¶
甘以其外物供養之道也(行上或有文字㫖甘或作/甘㫖道下或有者字非是)誠者不¶
欺之名也待於外而後爲養薄於質而厚於文斯其不𩔖於¶
欺歟果&KR0002;是子之汲汲於科名以不得進爲親之羞者惑也¶
速化之術如是而巳古之學者惟義之問誠將學於太學愈¶
猶守是&KR0003;而竢見焉(猶或作獨見下或有知字方/云見胡甸切公時爲愽士也)愈白¶
　　　與李翺書(与或/作荅)¶
使至辱足下書歡愧來并不容于心(或无足/下字)嗟乎子之言意¶
皆是也僕雖巧&KR0003;何能逃其責邪然皆子之愛我多重我厚¶
不酌時人待我之情而以子之待我之意使我望於時人也¶
<pb:KR4c0044_SBCK_016-13a>¶
僕之家本窮空重遇攻刼衣服無所得養生之具無所有家¶
累僅三十口攜此將安所歸託乎捨之入京不可也挈之而¶
行不可也足下將安以爲我謀哉(此句方/无將字)此一事耳足下謂¶
我入京城有所益乎(謂上或有誠/字城或作誠)僕之有子猶有不知者時¶
人能知我哉(之下或/有所字)持僕所守驅而使奔走伺候公卿閒開¶
口論議其安能有以合乎(驅方作執○今後作驅即属下句/作執即属上句詳下文亦有復驅)¶
(之使就其故地之文而待守執/三字語太繁復故當以驅為正)僕在京城八九年無所取資¶
日求於人以度時月當時行之不覺也今而思之如痛定之¶
人思當痛之時不知何能自處也今年加長矣復驅之使就¶
其故地是亦難矣(長下或有/巳字非是)所貴乎京師者不以明天子在¶
上賢公卿在下布衣韋帶之士談道義者多乎(不以上或/有得字)以¶
僕遑遑於其中能上聞而下逹乎其知我者固少知而相愛¶
不相忌者又加少内無所資外無所從終安所爲乎(知下或/无我字)¶
<pb:KR4c0044_SBCK_016-13b>¶
(資上方无所/字從或作縱)嗟乎子之責我誠是也愛我誠多也今天下之¶
人有如子者乎(或无/今字)自堯舜巳耒士有不遇者乎無也子獨¶
安能使我㓗清不洿而處其所可樂哉(方无/处字)非不願爲子之¶
所云者力不足𫝑不便故也(爲或/作)僕於此豈以爲大相知乎¶
累累隨行役役逐隊飢而食飽而嬉者也(飽而嬉或作飽而/悲方从杭本作而)¶
(悲云悲者悲其不得/所從故也皆非是)其所以止而不去者以其心誠有愛於¶
僕也然所愛於我者少不知我者猶多吾豈樂於此乎哉將¶
亦有所病而求息於此也(所愛或作其爰少上或有尤字非/是知下方有於字猶或作尤非是)¶
(吾下或/无豈字)嗟乎子誠愛我矣子之所責於我者誠是矣然恐子¶
有時不暇責我而悲我不暇悲我而自責且自悲也及之而¶
後知履之而後難耳孔子稱顔回一簞食一瓢飲人不堪其¶
憂回也不改其樂(孔子上或有昔者字瓢/飲下或有在陋巷字)彼人者有聖者爲¶
之依歸而又有簞食瓢飲足以不死其不憂而樂也豈不易¶
<pb:KR4c0044_SBCK_016-14a>¶
哉(聖上或无有字/依上方无之字)若僕無所依歸無簞食無瓢飲無所取資¶
則餓而死其不亦難乎子之聞我言亦悲矣嗟乎子亦愼其¶
所之哉離違乆年還侍左右當日&KR0794;喜故専使馳此候足下¶
意并以自解(此候方从杭本作候此〇今按此与与孟/東野書春且持尽相似&KR0003;巳見於彼矣)愈冉¶
拜¶
未文公校昌&KR0058;先生集卷之十六¶
